<?xml version="1.0" encoding="UTF-8"?>
<data>
<makale>
<Etiket>Spor Bilimleri</Etiket>
<Başlık>GENÇ AMATÖR YÜZÜCÜLERDE VÜCUT KOMPOZİSYONU VE ESNEKLİĞİN İNCELENMESİ</Başlık>
<Özetçe>Bu çalışma, yaş ortalaması 14.8 ±0.7 ve yaş aralığı i 1-17 olan erkek amatör yüzücülerin
vücut kompozisyonunda ve esnekliklerinde olası değişiklikleri saptamak amacıyla
planlanmıştır.
Denizli, Gençlik Spor İl Müdürlüğü'ne bağlı Atatürk Yüzme Havuzunda ortalama 15.7 aydır antrenmanlı olarak yüzen 17 sağlıklı genç çalışmaya alınmıştır.
Vücut kompozisyonunda; yağ yüzdelerine, alt ekstremite uzunluk ölçümlerine, çap ölçümlerine, vücut kitle indekslerine, esneklik testlerinde ise, gövde lateral fleksiyo-nu, "s/f and reach" testine ve alt ekstremitede kalça fleksiyon testine bakılmıştır. Ayrıca
olguların yüzme stilleri ve mesafeleri de çalışmada değerlendirilmiştir.
Kısa mesafe amatör genç yüzücülerde elde ettiğimiz veriler, Pearson korelasyon analizi
ve t- fesi/ kullanılarak değerlendirilmiştir. Sonuçta yüzücülerin yüzme stilleri ile esneklikleri arasındaki ilişki, istatiksel açıdan anlamlı bulunmamıştır (p>0.05).</Özetçe>
<Anahtar>Antropometri, vücut kompozisyonu, yüzme, esneklik.</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>YAŞAM DOYUMU AÇISINDAN ELİT VE ELİT OLMAYAN SPORCULARIN DEĞERLENDİRİLMESİ</Başlık>
<Özetçe>Bu çalışmanın amacı, erkek basketbolcularda, yaşam doyumunun, elit ve elit olmama açısından değerlendirilmesidir. Çalışmaya 90 elit basketbolcu ve 85 elit olmayan bas-ketboicu katılmıştır. Basketbolcuların yaşam doyumları "Yaşam doyumu ölçeği" ile belirlenmiştir. Elde edilen verilerin analizinde betimsel İstatistik ve varyans analizi İstatistiksel
tekniklerine başvurulmuştur (SPSS 7.5 version). Elde edilen bulgularda, elit ve elit olmayan sporcuların yaşam doyumu ortalamalarının İstatistiksel bakımından anlamlı düzeyde farklılaştığı ortaya çıkmıştır (Fp 174= 5,824, -0,008). Sonuç olarak,
elde edilen bu farklılaşmaya elit sporcuların yaşam doyumu ortalamalarının elit olmayanlara göre yüksek olması neden olmuştur. Buna göre elit sporcuların yaşam doyumu ortalamaları, elit olmayanlardan daha yüksektir ve farklılaşmanın kaynağı elit sporculardır.</Özetçe>
<Anahtar>Elit sporcu, elit olmayan sporcu, yaşam doyumu</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FUTBOLCULARDA KALÇA POZİSYONUNUN DİZ KUVVETLERİNE ETKİSİNİN İZOKİNETİK TESTLERLE DEĞERLENDİRİLMESİ</Başlık>
<Özetçe>Bu çalışına kalça pozisyonu ile diz ekstansiyon-fleksiyon kuvvetlerinde oluşan değişiklikler arasındaki
ilişkiyi ortaya koymak amacı ile düzenlendi. Bu nedenle yaşları 18-20 arasında değişen 20 amatör futbolcu üzerinde çalışıldı. Kuvvetlerde oluşan değişiklikler İzokinetik dinamometre (Cybex 350 Extremity System) kullanılarak gösterildi. Test amaçlı 2 pozisyon seçildi. Birinci pozisyon;
diz ve kalçanın 90 derece fleksiyonda olduğu oturma pozisyonu, ikinci pozisyon ise kalçanın nötral pozisyon aldığı yüzüstü yatar pozisyon idi. İzokinetik diz ekstansiyon-fleksiyon testleri futbolcuların sezon öncesi döneminde ve iki test arasında iki tam gün zaman bırakılarak
uygulandı. Testlerde, 60, 180 ve 300 saniyede hamstring ve kuadriseps kuvvetleri ölçüldü. Bütün sonuçlar eşleştirilmiş serilerde t-testi İle değerlendirildi (-.05). İstatistiksel çalışmalara göre tüm hızlarda oturur pozisyondaki kuvvetler yüzüstü pozisyona göre yüksek bulundu. Aynı
zamanda iki test pozisyonunda, fleksiyondaki kuvvet değişikliği ekstansiyonda oluşan kuvvet
değişikliğinden büyüktü.</Özetçe>
<Anahtar>Kalça açısı, kuvvet-pozisyon ilişkileri, izokinetik test, futbolcu</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>AMATÖR SPORCULARDA SİGARANIN SOLUNUM FONKSİYONLARINA ETKİSİ</Başlık>
<Özetçe>Amaç: Bu çalışmanın amacı amatör olarak spor yapan ,sigara İçen ve içmeyen kişilerin solunum
fonksiyonlarını araştırmaktı. Gereç ve Yöntem: Çalışmaya üniversite öğrencileri arasından
amatör olarak spor yapan 99 erkek gönüllü olarak.katıldı Olguların yaş aralığı 17-22 ve yaş ortalaması 19.2+1.58'di. Olguların zorlu vital kapasite (FVC), zorlu ekspirasyon 1. Saniye volümü (FEVj) TEV-j'in FVC'ye oranı (FEVf/FVC%), zorlu ekspirasyon en yüksek akış hızı
(PEF), zorlu ekspirasyon ortası akış hızı (FEF 25-75) ve vital kapasitenin %25, %50, ve % 75'in-deki akış hızları (Vmax25,Vmax50,Vmax75) kaydedildi. Her gönüllü için Avrupa Solunum Derneği'nin (ERS) 1993 yılı verilerine göre öngörülen değerler ayrı ayrı hesaplanıp ölçülen değerlerle karşılaştırıldı. 
: Olgularımızın değerleri Avrupa normal değerleri İle karşılaştırıldığında
tüm parametrelerdeki farklar olgularımızın lehine istatistiksel yönden ileri derecede
anlamlı bulunmuştur (-.001). Ayrıca sigara içen grubun solunum fonksiyon değerleri, içmeyen gruba göre daha düşüktü. Fakat sadece PEF değeri İstatistiksel yönden anlamlıydı (-.005). Sonuç: Bu veriler sporcularımızın solunum fonksiyonları değerlerinin Avrupa normallerinden
daha yüksek olduğunu göstermektedir. Ayrıca sigara İçiminin solunum fonksiyonlarını
önemli ölçüde etkilediği bulunmuştur. Bu nedenle toplum sağlığı açısından gençlere, özellikle sporculara sigaraya başlamama veya içenlere bırakma konusunda gerekli eğitim verilmelidir.</Özetçe>
<Anahtar>Solunum fonksiyon testleri, sporcu, sigara kullanımı</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>LİDER DAVRANIŞININ BİREYSEL VE TAKIM SPORLARINDA KARŞILAŞTIRMALI OLARAK İNCELENMESİ</Başlık>
<Özetçe>Bu çalışmanın amacı sporcuların, antrenörleri için tercih ettikleri lider davranışının 5 boyutunun
incelenmesidir.
Lider davranışının her bir boyutu, cinsiyet, spor yılı ve ekonomik durumlara göre karşılaştırmalı
olarak incelendi. Bireysel ve takım sporları arasında farklılıklar araştırıldı. İstatistiki olarak, T Testi, ANOVA, Scheffe ve Pearson Testleri ile Ki-kare Testi uygulanmıştır. Demokratik davranış boyutunun branşlara göre karşılaştırması yapıldığında; atletizm sporu yapanlarla,
karate sporu yapanlar ve basketbol sporu yapanlar arasında anlamlı bir ilişki bulunmuştur
(-,05). Takım sporuyla ilgilenen sporcuların, Eğitim ve Öğretim, Sosyal Destek ve Toplam puan olarak anlamlı korelasyon içindeydi.</Özetçe>
<Anahtar>Lider davranışı, demokratik davranış boyutu, takım sporu</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT VE ELİT OLMAYAN SPORCULARDA, HEDEF YÖNELİMİ, MOTİVASYONEL İKLİM VE YAŞAM DOYUMU DEĞİŞKENLERİNİN YAŞA BAĞLI OLARAK DEĞERLENDİRİLMESİ</Başlık>
<Özetçe>Bu çalışmanın amacı, elit ve elit olmayan erkek baskelbolcularda hedef yönelimi, güdüsel iklim
ve yaşam doyumunun, yaşa bağlı olarak ortaya çıkarılmasıdır. Çalışmaya 148 elit ve 88 elit olmayan basketbolcu katılmıştır. Basketbolcuların hedef yönelimleri "Sporda görev ve ego yönelim
ölçeği", güdüsel iklimleri "Sporda algılanan güdüsel İklim ölçeği" ve yaşam doyumları ise "Yaşam doyumu ölçeği" ile belirlenmiştir. Elde edilen verilerin analizinde betimsel istatistik, var-yans analizi ve pearson korelasyon analizi istatistiksel tekniklerine başvurulmuştur (SPSS 7.5 version). Elde edilen bulgularda, her iki yaş grubuna göre sporcuların ustalık iklimi ve yaşam doyumu ortalamaları anlamlı düzeyde farklılaşmıştır. Sonuç olarak genç sporcuların ustalık iklimine
daha fazla önem verdikleri, yaşlı sporcuların ise daha fazla yaşam doyumuna sahip oldukları
görülmektedir. Görev yönelimi, ego yönelimi ve performans İkliminde sporcunun yaşı açısından anlamlı bir farklılık bulunmamıştır.</Özetçe>
<Anahtar>Hedef yönelimi, görev ve ego yönelimli hedefler, güdüsel iklim, ustalık ve performans iklimi, yaşam doyumu, elit ve elit olmama.</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>DEPRESYON VE SPOR</Başlık>
<Özetçe>İnsanın anatomik, fizyolojik ve psikolojik yönden iyi bir durumda olması ve gereken hallerde yedek fiziksel kapasitesini kullanabilmesi için spora ihtiyacı vardır ve bu ihtiyacın
karşılanması bir zorunluluktur. Spor, koruyucu hekimliğin yanında tedavi hekimliği
de bir aracı olabilmekte, kişilerin sağlık durumlarının düzeltilmesinde ve geliştirilmesinde
çok önemli bir rol oynamaktadır.
Sportif etkinlikler belirgin mizaç canlanmasına, sempton düzelmesine yol açabilmektedir.
Depresyonun psikopatolojik yönlerini göz önünde bulundurarak bu sportif aktİ-vı'telerin niteliğini yönlendirmek mümkündür.
Spor özellikle nörotik depresyon için bir tedavi şeklidir. Bulgular, sportif antrenmanın,
antidepresan kullanımında problem çıkartmadığını göstermektedir.
Çeşitli araştırma sonuçları, sporun düşük maliyetli alternatif bir terapötik ajan olarak
yararlı olduğunu ortaya koymaktadır.</Özetçe>
<Anahtar>Depresyon</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>KARA HARPOKULU CİMNASTİK TAKIMINDA YER ALAN TÜRK VE AZERİ ÖĞRENCİLERİN BAZI FİZİKSEL PARAMETRELERİNİN KARŞILAŞTIRILMASI</Başlık>
<Özetçe>Araştırmamızda K.H.O. Cimnastik Takımını oluşturan ve kilosu 62,430 ± 5,405 kg olan Türk ve Azeri öğrencilerin boy, kilo, vücut yağ yüzdelerinde ilişki anlamlı bulunmamış; yaş, dikey sıçrama
test sonuçlarındaki ilişki -,05 seviyesinde anlamlı bulunmuştur. Sonuç olarak bu iki ülke cimnastikçileri arasında yaş ve dik sıçrama testinin dışındaki ölçümlerde
homojen bir fiziksel karakter taşıdıkları gözlenmiştir.</Özetçe>
<Anahtar>Cimnastik sporu, test, dik sıçrama</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT VE ELİT OLMAYAN ERKEK BASKETBOLCULARDA HEDEF YÖNELİMİ VE GÜDÜSEL İKLİMİN , YAŞAM DOYUMUNA ETKİSİNDE DENEYİM SÜRESİNİN ROLÜ</Başlık>
<Özetçe>Bu çalışmanın amacı, elit ve elit olmayan erkek basketbolcularda hedef yönelimi, güdüsel iklim
ve yaşam doyumunun, spor yapma süresine bağlı olarak değerlendirilmesidir. Çalışmaya 148 elit basketbolcu ve 88 elit olmayan basketbolcu katılmıştır. Basketbolcuların hedef yönelimleri
''Sporda görev ve ego yönelim ölçeği", güdüsel iklimleri "Sporda algılanan güdüsel iklim
ölçeği" ve yaşam doyumları ise "Yaşam doyumu ölçeği" ile belirlenmiştir. Elde edilen verilerin
analizinde betimsel istatistik ve pearson korelasyon analizi istatistiksel tekniklerine başvurulmuştur
(SPSS 7.5 version). Elde edilen bulgularda, ustalık iklimi ile spor yapma yaşı (-0,195 ; -0,003) anlamlı düzeyde tersine ilişkilidir. Yaşam doyumu ile spor yapma yaşı (0,216 ; -0,001) arasında anlamlı düzeyde ilişkiler ortaya çıkmıştır. 
Sporcunun, spor yapma süresi (yaşı) arttıkça, görev yöneliminin düştüğü gözlenmiştir. Sonuç olarak elit olmayan sporcuların spor yapma yaşı arttıkça onların görev yönelimli olmaları da artmaktadır.</Özetçe>
<Anahtar>Hedef yönelimi, görev ve ego yönelimli hedefler, güdüsel İklim, ustalık ve performans iklimi, yaşam doyumu, elit ve elit olmama, spor yapma yaşı (deneyim), deneyim süresi.</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>LİSE ÖĞRENCİLERİNDE SAĞLIK İÇİN SPOR YAPMA VE SOSYAL DESTEK İLİŞKİSİ</Başlık>
<Özetçe>Lise öğrencilerinin sağlık amaçlı spora yönlenmeleri sürecinde sosyal faktörlerin oynadığı rolün derecesini belirlemek için İstanbul'daki liselerde öğrenim görmekte olan 264'ü erkek (% 67.9) ve 125'i de kız (%32.1) olmak üzere toplam 389 öğrenciye özel olarak hazırlanmış bir anket uygulanmıştır. Likert tekniğine uygun olarak hazırlanmış olan ankette, örnek bireylerden, beş dereceli cevap seçeneklerinde yer alan ifadelere ne ölçüde katıldıklarını işaretlemeleri istenmiştir.
Bağımsız değişken olarak öğrencilerin cinsiyetleriyle spor yapma sıklıkları alınmıştır. Çalışmamıza katılmış olan öğrencilerin spor yapma sıklıklarındaki artış ile aileden ve çevreden aldıkları destekle ilgili algılama artışı arasında anlamlı bir İlişki bulunmuştur (-,05). Bu açıdan
erkek ve kız öğrenciler arasında anlamlı bir fark yoktur. Aradaki fark İstatistiksel açıdan anlamlı
olmasa da, kız öğrencilerin (X= 3,15) erkeklere göre (X= 2,85) sosyal çevreden daha fazla
etkilendikleri ve spor faaliyetine daha fazla ara vermek durumunda kaldıkları görülmektedir. Erkek öğrencilerin sosyal olumsuzluklarla daha İyi başaçıkabiidiği anlaşılmaktadır.</Özetçe>
<Anahtar>Sağlık için spor, sosyal destek</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BASKETBOL A-BAYAN MİLLİ TAKIMI SPORCULARININ BAZI ANTROPOMETRİK ÖLÇÜM VE PERFORMANS TESTİ SONUÇLARİNİN DEĞERLENDİRİLMESİ</Başlık>
<Özetçe>Basketbol tüm dünyada ve ülkemizde gittikçe artan bir ilgi görmektedir. Buna karşın özellikle bayan basketbolculara yönelik bilimsel çalışmalar oldukça azdır. Bu çalışma ülkemizde büyük eksikliği bulunan veri birikimine katkı yapmak, bu sporu üst düzeyde
yapan sporcuların performanslarında belirleyici olan bazı fiziksel, fizyolojik özelliklerini
belirlemek amacıyla yapılmıştır. Ölü sezonda toplanan milli takım kampına katılan sporcular üzerinde yapılan bu testler ayrıca kamp döneminde uygulanan programın
etkilerini değerlendirmek amacını da taşımaktadır. Çalışma 14 sporcu üzerinde yapılmıştır (yaş: 23,93 ± 4,12), ölçüm ve test sonuçları olarak; antropometrik ölçümler:
boy (178,5 ± 6,79 cm), vücut ağırlığı (71,83 ± 11,42 kg), sağ üst kol çevresi (29,18 ± 3,18 cm), bel çevresi (74,32 ± 5,82 cm), göbek çevresi (85,11 ±8,31 cm), kalça-ba-sen (98,54 ± 6,58 cm), sağ uyluk çevresi (56,57 ±4,14 cm), sağ kalf çevresi (36,68 ±
2,74 cm); vücut kompozisyonu ölçümleri: beden kitle indeksi (22,45 ± 2,46), yağ yüzdesi
(20,37 ± 3,94), bazal metabolizma hızı (1562,93 ± 113,46 kcal); atletik performans
ölçümleri: mekik koşusu (79 ± 17,4; V02: 45,31 ± 3,23), dikey sıçrama (27,57
± 5,57), serbest dikey sıçrama (33,21 ± 5,22), 20 m, hız almadan ve hız alarak sprint
(sırasıyla, 3,53 ± 0,24; 3,09 ± 0,24) elde edildi.
Elde edilen sonuçlar milli sporcularımızın güncel verilerini ortaya koyduğu için önem
taşımaktadır. Düzenli literatür takibi, benzer ölçüm ve testlerin tekrarlanması ile daha
da değerli olacaktır.</Özetçe>
<Anahtar>Basketbol, fiziksel ölçüm, vücut kompozisyonu, performans</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÜNİVERSİTELİ BASKETBOLCULARDA YARIŞMA ÖNCESİ KAYGI DÜZEYİ İLE PERFORMANS ARASINDAKİ İLİŞKİ</Başlık>
<Özetçe>Bu çalışmanın amacı, yarışma kaygısı ile performans arasındaki İlişkinin araştırılmasıdır.
Karşılaşmalar öncesi kaygı düzeyini belirlemek için 75 üniversiteli basketbolcuya İstanbul Üniversitesi Spor şöleninden (2001) önce Illinois Anksiyete formu (SCAT) dol-durtuldu. Basketbolcular, bayan ve erkek olarak İkiye ayrıldı ve sonuçlar iki grup arasında
karşılaştırıldı. Yapılan analizlere göre performans İle yarışma kaygısı arasında negatif bir İlişki bulundu (-.05).</Özetçe>
<Anahtar>Yarışma kaygısı, performans</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BURSA İLİ SPOR BASIN GÖREVLİLERİNİN NİTELİKLERİ VE BEKLENTİLERİ</Başlık>
<Özetçe>Günümüzde spor ve spor basını; toplumsal yapı ve yaşam İçinde ekonomik, kültürel ve politik görevler üstlenmiştir. Bu görevlerin etkili ve verimli bir şekilde yerine getirilmesi
İse ancak sağlıklı bir yapıya ve işlerliğe sahip olması ile mümkün olacaktır. Spor basının İşlevlerinin başında bireylere bilgi ve haber vermek gelmektedir. Bir ürün olarak haber ve bir süreç olarak haber verme, kuramsal ve haber verme etiğİ açılarından
belli ölçütlere dayanmalı ve belli özellikler taşımalıdır. Bu ölçütlerin spor medyası
mensupları tarafından değerlendirilmesinde ve nitelikli hale getirilmesinde hedef kitlenin İlgi ve bilgi düzeyiyle örtüşerek, önem, sadelik, açıklık, kesinlik, doğruluk gİ¬bİ basının temel ilkelerini yansıtacak özelliklere sahip olması gerekmektedir (Kaya 2000). Bu gerekliliklerin varlığına dayanarak planlanan bu çalışmanın amacı; spor basınında
yer alan ve spor haberleri ile İlgili olarak çalışan basın mensuplarının nitelik ve beklentilerinin neler olduğunu tespit etmek olarak belirlenmiştir.
Çalışmaya Bursa bölgesinde halen çalışmakta olan yaşları 20-58 arasında değişen 8'i bayan, 56'sı erkek olmak üzere toplam 64 kişi gönüllü olarak katılmıştır. Gönüllüler tarafımızdan hazırlanan 40 soruyu içeren bir anket formu uygulanmıştır. Anketler ve- 
rilen yanıtlar Excel MS programında yüzdesel olarak değerlendirilmiştir.
Dünyada ve ülkemizde geniş ilgi alanı olan sporda, spor haberciliğinin bu İş için eğitilmiş
ve deneyimli kişiler tarafından yürütülmesinin sağlanması gerekmektedir. Böylece
sporun kitlelere hedeflenen amaçlar ve ilkeler doğrultusunda bilinçli kanallarla
ulaştırılması sağlanmış olacaktır. Yaptığımız bu çalışma sonucunda Bursa bölgesinde
görev yapan spor medya çalışanlarının haber yapımında ; haber gereklerine ve basın
ilkelerine uygun olarak haber oluşturdukları, kendilerini geliştirmeye dayalı olarak
teknolojiden yararlandıkları ve bu anlamda kendilerini başarılı buldukları, ancak daha
fazla özel haklara sahip olmak istediklerini belirtmişlerdir. Ayrıca katılımcıların
spor basının uzmanlık gerektirdiğini belirterek, üniversitelerin basın-yayın bölümleri
İle Beden Eğitimi ve Spor Bölümlerinin bu alana hizmet edecek eğitilmiş personelin
sağlanması için İş birliği yapmaları gerektiğini vurgulamışlardır.</Özetçe>
<Anahtar>Spor basını, spor haberi</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR HİZMETLERİNDE TOPLAM KALİTE BOYUTLARI</Başlık>
<Özetçe>Müşteri memnuniyetini en üst seviyeye taşımak için, örgütün bütün fonksiyon ve işlemlerinde
gelişimi artırmayı amaçlayan ve çağdaş bir yönetim yaklaşımı olan Toplam Kalite Yönetimi (TKY); günümüz rekabet koşulları altında bir üstünlük sağlama aracı olarak kabul edilmektedir. Aslında imalat sektöründe malların kalitesini yükseltmek amacıyla gelişen bu düşünce, hizmet sektörünün ülkelerin hem milli gelirdeki, hem de toplam çalışan nüfus İçindeki artan oranı ile birlikte hizmet sektöründe de yaygın şekilde kullanılmaya başlamıştır.
Ancak, hizmetlerin mallardan farklı birtakım özelliklerinin, imalat sektöründe kaliteyi artırmak için girişilen çabaların hizmet sektöründe aynen uygulanmasına izin vermemesi,
bu alanda kaliteyi artırmak adına değişik "kalite boyutlarının ortaya çıkmasına neden olmuştur.
Hizmet sektörünün bir parçası olan spor hizmetlerinin de müşterilerde yarattığı tatmin
düzeyinin artırılarak, kaliteli spor hizmeti verme anlayışının gelişmesi ve bazı
noktalarda kalite standartlarının ortaya konabilmesi İçin önemli hale gelen "kalite boyutları",
spor hizmeti veren işletmeler tarafından da dikkate alınmalı, böylece hizmetlerin kalitesi yükseltilerek, talebin artırılması veya en azından mevcut talebin sürdürülebilmesi
sağlanmalıdır.</Özetçe>
<Anahtar>Toplam kalite yönetimi, spor, hizmet, kalite boyutları</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Sedanter Kişilere Uygulanan 10 Haftalık Egzersiz Programının Fiziksel Uygunluk ve Kan Parametrelerine Etkisi</Başlık>
<Özetçe>Bu çalışma genç, çalışan sedanterlerin 10 haftalık aerobik egzersiz programının fiziksel
uygunluk düzeylerine ve kan parametrelerine etkisinin araştırılması amacıyla yapılmıştır.
Çalışmaya yaş ortalaması 26,9±2,1 olan 10 erkek 10 bayan 20 çalışan sedanter gönüllü
olarak katılmıştır. Çalışmamıza katılan olguların fiziksel uygunluk düzeylerini belirlemek
için yaş, boy, kilo, vücut kompozisyon ölçümleri, vücut kitle indeksi, yağ oranı,
yağ ağırlığı, çevre ölçümleri, esneklik, oksijen kullanma kapasitesi, sıçrama yeteneği
ve patlayıcı güç düzeylerinin belirlenmesi için ölçümler yapılmıştır. Kan profillerinin
belirlenmesi için biyokimya laboratuarında ölçümler alınmıştır. İstatistiksel değerlendirmeler,
ortalama ± standart sapma hesaplanarak ‘ANOVA’ testi ile, cinsiyete göre
değerler 2 testi ile yapılmıştır.
Çalışmamızın sonunda, 10 haftalık aerobik egzersiz programının genç ve çalışan
sedanter kişilerde fiziksel uygunluk bakımından esneklik değerleri dışında anlamlı
sonuçlar vermediği; açlık kan şekeri (glikoz), plazma sodyum ve kreatinin dışında kan
parametrelerine anlamlı bir etkisi olmadığı anlaşılmıştır.</Özetçe>
<Anahtar>Sedanter, Fiziksel Uygunluk, Kan Parametre</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İstanbul Spor Kulüplerinde Oynayan Basketbol Oyuncularının Farklı Yaş Kategorilerinde Sakatlık Oranlarının ve Sakatlık Tiplerinin Belirlenmesi</Başlık>
<Özetçe>Genç sporcuların yaşayacakları ciddi sakatlanmalar, gelecekteki spor yaşamları için en
önemli tehdittir. Yaşına ve performansına uygun antrenman sayısı, süresi, ısınma ve soğumaya
gösterilen özen sakatlanmalarda belirleyicidir. Bu çalışma, Istanbul ili içindeki çeşitli
klüplerde ve farklı yaş kategorilerinde olan kız-erkek basketbol oyuncularının, spor
sakatlığı oranlarının ve sakatlık tiplerinin belirlenmesi amacıyla uygulandı .
İstanbul Üniversitesi, İstanbul Teknik Üniversitesi, Darüşşafaka, Daçka, Işık, Ülker, Efes
Pilsen, Bakırköy Spor Kulübü, Yıldırım Bosna klüplerinde, çeşitli yaş kategorilerinde ortalama
2.53±1.12 yıldır basketbol oynamakta olan 74 (%29.8)’ü kız, 174 (%70.2)’ü erkek
toplam 248 sporcu ile çalışıldı.
Hazırlanmış olan anket formu tüm sporculara, bire bir yüz yüze görüşme yöntemi ile uygulandı.
Elde edilen veriler sınıflandırıldı, SPSS for Windows 11.5 paket program yardımıyla
betimleyici istatistikler (ortalama, ss, frekans dağılımı) çıkarıldı ve değişkenler arası
etkilere ki-kare testi ile bakıldı.
Araştırmaya katılan 61 (%24.2) minik, 118 (%47.2) küçük, 30 (%11.7) yıldız, 38 (%14.9) genç
kategorideki oyuncularda elde edilen veriler değerlendirildiğinde, son iki yıl içinde ciddi
sakatlanma oranlarının %31.6 olduğu, bu nedenle spora ara verme oranının da % 86.7 olduğu
görüldü. En fazla sakatlanmanın sırasıyla, ayak - ayak bileği (%41.4), diz (%22.2),
bel (% 11.1) ve omuz-kol (% 10.1) bölgesinde görüldüğü saptandı.
Antrenman öncesinde, sırasında ve sonrasında koruyucu yöntemlere ve kurallara uyulması,
sağlık konusunda oyuncunun bireysel bilgi düzeyinin artırılması gerekmektedir.
Özellikle genç oyuncuların sağlık ve koruyucu uygulamalar konularında bilinçlenmeleri
spor yaşamlarının uzun süreli ve verimli olması yönünden çok önemlidir.</Özetçe>
<Anahtar>Basketbol, Spor Sakatlanmaları</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GSGM Merkez Örgütü Yöneticilerinin İş Doyumu Düzeylerinin İncelenmesi</Başlık>
<Özetçe>Bu araştırmanın amacı, Gençlik ve Spor Genel Müdürlüğü Merkez Örgütü’nde görev
yapan yöneticilerin “İş Doyumu” düzeylerini belirleyerek, örgüt çalışanlarının temel gereksinim
alanlarındaki (Yönetim Biçemi, Çalışma Olanakları, Gelişme ve Yükselme Olanakları,
İş Arkadaşları, Fiziksel Ortam, Ücret ve Personel) sorunlarını tespit etmek ve iş
doyum düzeylerinin bağımsız değişkenlere göre analizini yapmaktır.
Araştırma kapsamına GSGM Merkez Örgütünde çalışan 15 bayan, 85 erkek olmak üzere
100 yönetici dahil edilmiştir. Bu çalışmada veri toplama aracı olarak İş Doyumu Ölçeği
(İDÖ) kullanılmıştır. Verilerin çözümlenmesinde; frekans analizi, t-test ve tek yönlü varyans
analizi istatistik teknikleri kullanılmıştır.
Araştırma sonucunda elde edilen bulgulara göre, araştırmaya katılan yöneticilerin görev
yaptıkları dairelere göre, bütün boyutlarda “iş doyumu” düzeylerinde anlamlı fark bulunmuştur
(-.05). Kıdem grupları arasında da “iş doyumu” düzeyleri açısından anlamlı
fark bulunmuştur (-.05) Yöneticilerin yönetim görevleri (kadro ünvanları), eğitim durumları,
yaş ve cinsiyetlerinin “iş doyumu düzeylerini etkilemediği ortaya çıkmıştır.
Araştırma sonucunda, GSGM Merkez Örgütünde çalışan yöneticilerin, “görev yaptıkları
dairelerin” bütün gereksinim alanlarında etkili olduğu ve iş doyumu düzeylerini etkilediği,
kıdem durumunun da “Gelişme ve Yükselme Olanakları” boyutunu etkileyen önemli bir
değişken olduğu söylenebilir.</Özetçe>
<Anahtar>İş Doyumu, Spor Yöneticisi</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Ev Kadınlarının ve Çalışan Kadınların Fiziksel Aktive Düzeylerinin Araştırılması</Başlık>
<Özetçe>Türk toplumunda özellikle kadınların sedanter yaşam biçimleri ve egzersiz yapmamaları
birçok hastalığı beraberinde getirmektedir. Bu çalışma ev kadınlarının ve çalışan kadınların
fiziksel aktivite düzeylerini saptamak amacı ile yapılmıştır.
Bu çalışmada iki grup karşılaştırılmıştır. Yapılan çalışmaya yaş ortalaması 44.5±3.8 olan
50 çalışmayan ve yaş ortalaması 44.5±3.6 olan 50 çalışan toplam 100 kadın katılmayı
kabul etmiştir. Katılımcıların fiziksel aktivite düzeylerini belirlemek için iş, ev işleri, merdiven
çıkma, ulaşım ve spor gibi aktiviteleri içeren Fiziksel Aktivite Değerlendirme Anketi
(FADA) kullanılmıştır. Sonuç olarak ev kadınlarıyla iş kadınları karşılaştırıldığında, bu çalışma
iş kadınlarının toplam MET ve Kcal değerlerinin ev kadınların MET ve Kcal değerlerine
oranla çok daha düşük olduğunu göstermektedir.</Özetçe>
<Anahtar>Fiziksel Aktivite Düzeyi, Kadınlar, Anket</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>18-21 Yaş Arası Erkek Hentbolcularda Hazırlık Döneminde Uygulanan Çabuk Kuvvet Antrenmanının Fiziksel Ve Motorik Özelliklerinin İncelenmesi</Başlık>
<Özetçe>Bu çalışma, 18-21 yaş arası erkek hentbolcularda hazırlık döneminde uygulanan çabuk
kuvvet antrenmanının fiziksel ve motorik özelliklerine etkisini belirlemek ve hentbolculara
uygulanan antrenman programı ile fiziksel ve fizyolojik yapılarının daha düzenli gelişip
gelişmediğinin incelenmesi amacıyla yapılmıştır.
Bu çalışma; yaşları 18-21 arasında değişen Niğde Üniversitesi Beden Eğitimi ve Spor Yüksekokulundaki
30 Erkek Hentbolcu üzerinde uygulanmıştır. Deney grubuna tesadüfi yöntemle
15 sporcu alınmıştır ve altı haftalık bir antrenman programı uygulanmıştır. Kontrol
grubuna, yine tesadüfi yöntemle aynı yaş grubu 15 sporcu alınmıştır ve herhangi bir antrenman
programı uygulanmamıştır.
Deney ve kontrol grubuna 3 ölçüm uygulanmıştır. 1. ölçüm 6 haftalık antrenman programına
başlamadan önce, 2. ölçüm 3 hafta sonra ve son ölçüm 6 haftanın sonunda yapılmıştır.
İstatistiksel analizler, aritmetik ortalama (x), standart sapma (SD) ve t testi ile
yapılmıştır.
Deney grubundaki denekler 6 hafta boyunca, haftada 4 gün olmak üzere çabuk kuvvete
yönelik antrenmanlara katılmışlardır. Kontrol grubundaki denekler ise, herhangi bir antrenman
programı uygulanmadan kendi antrenmanlarını yapmıştır.
Bu çalışmada deney ve kontrol grubu arasında, yapılan 3 ölçümün ortalama ölçüm değerlerine
göre; abdominal, uyluk, triceps, biceps, suprailiac, göğüs bölgesi yağ oranı ve
çift ayak sıçrama, tarzan merdiveni, branş teknik sürat koşusu spor-motorik testleri ölçüm
değerlerinde istatistiksel olarak anlamlı bir fark saptanamamıştır (P>0,05). Ağırlık, subscapula,
sağ el dinamometresi, sol el dinamometresi dinamik testleri ve slalom, çift el sağlık
topunu baş üstünden atma spor-motorik testler ölçüm değerlerinde anlamlı gelişmeler
saptanmıştır (-0,05).
Sonuç olarak; 18-21 yaş grubu Erkek Hentbolcularda uygulanan çabuk kuvvet antrenman
programının, genel kuvvet ve spor-motorik gelişimlerine etkisi olduğu çalışma sonucunda
saptanmıştır.</Özetçe>
<Anahtar>Hentbol, Erkek, Fiziksel Özellikler, Spor Motorik Test, Yağ Oranı</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Amatör Futbol Antrenörlerinin Liderlik Davranış Tipleri Kullandıkları Motivasyon Tekniklerinin Belirlenmesi</Başlık>
<Özetçe>İnsanlar kişisel amaç ve arzularını gerçekleştirmek için bir gruba ve grubu yönetecek ve
istenilen hedeflere ulaştıracak liderlere ihtiyaç duymaktadırlar. Bu durum spor takımları
içinde geçerlidir. Her takım yönetilecek ve istenilen hedeflere ulaştıracak bir lidere yani
bir lider olarak antrenöre ihtiyaç duymaktadır. Bir antrenörün en önemli görevlerinden biri
takım üyelerini motive etmektir. Böylelikle antrenörlük, liderlik ve motivasyon kavramları
birleşmiş ve başarıya giden basamaklar halini almıştır.
Bu çalışma amatör futbol antrenörlerinin liderlik davranış tipleri ve kullandıkları motivasyon
tekniklerinin belirlenmesi amacı ile yapılmıştır. İstanbul ili içindeki 97 amatör futbol antrenörüne
anket uygulanmıştır.</Özetçe>
<Anahtar>Futbol, Antrenör, Liderlik, Motivasyon</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Türkiye’de Elit Düzeyde Bowling Sporu Yapan Erkek Ve Bayanların Bazı Fiziksel Fizyolojik Parametrelerinin Belirlenmesi</Başlık>
<Özetçe>Bu çalışma ile; ülkemizde elit düzeyde bowling sporu yapanların fiziksel ve fizyolojik özelliklerinin
belirlenmesi amaçlanmıştır. Bu amaçla 2004 yılında Konya ilinde yapılan “Liginin
En İyileri Türkiye Bowling Şampiyonası”na katılan 24 erkek ve 9 bayan olmak üzere
toplam 33 sporcu çalışmaya katıldı.
Deneklerin yaşları, spor yaşları, vücut ağırlıkları, vücut kitle indeksleri, boyları, anareobik
güçleri, vücut esneklikleri, pençe ve bacak kuvvetleri ile reaksiyon zamanları belirlendi.
Toplanan verilerin ortalaması, standart sapması SPSS 11.0 for Windows paket programı
kullanılarak yapıldı.
Sonuç olarak bowling sporunu elit düzeyde yapan erkek ve bayan sporcuların fizyolojik
profillerinin, diğer spor branşları ile ilgilenen sporcularla karşılaştırıldığında oldukça düşük
fizyolojik değerlere sahip olduğu tespit edildi. Bunun, ülkemizde yeni gelişen bir spor
dalı olması ve bu sporun genelde rekreatif bir faaliyet olarak görülmesinden dolayı antrenman
kültürünün yeterince oturmamasına bağlı olabileceği düşünülmektedir.</Özetçe>
<Anahtar>Bowling, Fiziksel Fizyolojik Parametreler</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>10-12 Yaş Bayan Yüzücülere Uygulanan Sekiz Haftalık Dinamik Germe Egzersizlerinin Esneklik Gelişimi Üzerine Etkisi</Başlık>
<Özetçe>Araştırma; 10-12 yaş grubu yarışmacı bayan yüzücülerde 8 haftalık dinamik germe (streching)
egzersizlerinin esneklik gelişimi üzerindeki etkisini incelemek amacıyla yapıldı. Araştırma,
deney grubunu; Galatasaray Spor Kulübünde, yaş ortalaması; 11,08±0,7 yıl, vücut
ağırlık ortalaması 37,08±4,8 kg, boy ortalaması; 150±8,6 cm, olan 12 sporcu ve kontrol grubunu
ise; Yeşilyurt Spor Kulübünde yaş ortalaması; 10,8±0,8 yıl, vücut ağırlık ortalaması
38±3,3 kg, boy ortalaması; 148,8±6,5 cm olan 8 sporcu, toplam 20 genç bayan yüzücünüm
gönüllü katılımıyla oluşturulan gruplarla yapıldı.
Deney ve kontrol gruplarına haftada 12-18 saat süre ile 8 haftalık kara ve yüzme antrenmanları
uygulandı. Deney grubuna; 8 haftalık bu antrenmanlara ek olarak antrenmanın ısınma
bölümünde; haftada 3 gün, 12 farklı germe (streching) egzersizleri uygulandı. Her hareket
3’er tekrar ve 30 saniye süreyle yaptırıldı.
Elde edilen verilerin istatistiksel analizleri SPSS 10.0 for Windows paket programı kullanıldı.
Gruplar ve ölçümler arasındaki farkların anlamlılık düzeylerini belirlemek için; Paired Samples
t testi ve İndependent Samples t Testleri kullanıldı ve -.05 ve -,01 anlamlılık düzeyinde
incelendi.
Sonuç olarak; araştırmaya katılan deney grubundaki 12 yüzücünün, 8 haftalık dinamik germe
(streching) çalışmaları sonucunda; sağ-sol omuz fleksiyon ve ekstansiyon, sağ-sol kalça
fleksiyon ve ektansiyon, sağ-sol ayak plantar fleksiyon ve sağ-sol ayak dorsi fleksiyon
değerlerinin, istatistiksel olarak anlamlı düzeyde arttığı tespit edildi.</Özetçe>
<Anahtar>Bayan Yüzücüler, Esneklik</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Topyekün Mükemmelleşme Sürecinde, Futbol Takımlarında Stratejik Bir Yol Haritası Oluşturmak ve Bir Model Olarak A Milli Futbol Takımı Örneği</Başlık>
<Özetçe>Futbol takımları, sportif organizasyonların önemli kurum ve örgütlerinden biridir. Ekonomik,
sosyal ve kültürel yapılarından dolayı toplumun ve toplumların vazgeçilmez olguları
haline gelmiş, üstlendikleri vizyon, misyon, ilke ve değerlerin yanı sıra, izledikleri politikalar
toplumun büyük kesimlerini etkisi altına alan özellikler taşımaktadır.
Son yıllarda başlayan ve sürekli gelişmeyi ve iyileştirmeyi temel alan Toplam Kalite Yönetimi
(TKY) ve uygulamaları, sporu ve her türlü sportif branşları da etkilemekte ve özellikle
futbolu, futbol kulüplerini, değişime, gelişmeye, yapılarını iyileştirmeye ve sağlam bir
kurumsal yapı oluşturmaya zorunlu kılmaktadır.
Spor kulüplerinin gözde branşı ve ülkemiz açısından önem taşıyan futbol takımlarının UEFA
kriterlerinin zorlaması, futbolun ve futbol kulüplerinin içinde bulunduğu ekonomik, sosyal
ve kültürel durumlar yukarıda bahsedilen değişimi hızlandırmaktadır.
Futbol takımların doğru ve sağlıklı bir yapılanması, günümüz koşullarına uyması ve AB yolunda
emek harcayan ülkemizin hem Avrupa, ve Dünyadaki prestijini ve imajını değiştirecek,
hem de ulusal ve kulüp takımlarımızın saygınlığını perçinleyecektir.
Futbol takımlarının bir dünya takımı olması, kalıcı ve tutarlı başarılar ortaya koyması için
ciddi, başarılı, önemli, saygın ekonomik ve sosyal kurum ve organizasyonlar da olduğu
gibi sağlıklı, gerçekçi, günün koşullarına uygun, özünü, yapısını, hedeflerini, faaliyet alanlarını,
doğru tanımlayan stratejik bir yol haritası oluşturma gereği ve önemi, kendini bir kez
daha göstermektedir.
Toplam Kalite uygulamalarının bir çalışması olan yol haritası çalışmaları, futbol takımlarımızın,
vizyon, misyon, ilke değer ve politikalarını doğru oluşturmaları ile başlayacaktır.
Bu çalışma futbol takımlarına yol göstermek ve bir ön çalışma modeli olarak, A milli takımının
2002 de Dünya Kupasının ardından başlatılan 2004 yılında yeni dönemle başlayan
ve tüm bireylerinin katılarak birlikte oluşturdukları Stratejik yol haritası çalışmasını kapsamaktadır.</Özetçe>
<Anahtar>Futbol, Strateji, Toplam Kalite Yönetimi</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Elit Bayan Futbolcuların Sezon Boyunca Bazı Fiziksel Ve Fizyolojik Parametrelerinde Meydana Gelen Değişikliklerin Belirlenmesi</Başlık>
<Özetçe>Bu çalışma ile; elit düzeydeki Türk bayan futbolcularının bir sezon boyunca fiziksel ve fizyolojik
parametrelerinin değerlendirilmesi ve sezon süresince bayan futbolcularda meydana
gelen fiziksel ve fizyolojik parametrelerdeki değişikliklerin belirlenmesi amaçlandı.
Araştırmaya, yaş ortalaması 22,2±3,0 yıl, boy ortalaması; 164,2±5,8 cm ve vücut ağırlık
ortalaması 59,7±8,6 kg olan Kuzey spor bayan futbol takımının 20 bayan futbolcusu katıldı.
Ölçümler sonucu elde edilen verilerin istatistik analizi, SPSS 11.0 for Windows paket programı
kullanılarak yapıldı. Ölçümler sonrasında elde edilen verilerin aritmetik ortalamaları,
standart sapmaları, ortalamalar arası farkları bulundu. Araştırmaya katılan deneklerin ölçümler
sonrasında elde edilen verilerin birbirleri ile karşılaştırılması ve ortalamalar arası
farkların anlamlılık düzeylerini belirleyebilmek için “Paired Samples T Test” kullanılarak 0.05
ve 0,01 anlamlılık düzeyinde incelendi.
Sonuç olarak; elde edilen veriler ışığında genelde ölçülen bütün parametrelerde istatistiksel
olarak anlamlı farklar bulundu. Bu farkların; yapılan maç ve antrenman programlarının
sonucunda yüklenmelerin etkisine bağlı olarak ve I. ölçüm öncesine kadar geçen sürede
deneklerin uzun süre antrenman yapmamalarına paralel olarak ilk ölçümlerinde oldukça
düşük olan parametrik değerlerin daha sonraki ölçümlerde, antrenman ve müsabakaların
etkisiyle artmasının sonucu olarak ortaya çıktığı söylenebilir.</Özetçe>
<Anahtar>Elit Bayan Futbolcu, Fiziksel, Fizyolojik</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Farklı Dayanıklılık Antrenmanlarının Profesyonel Futbolcuların Maksimal Oksijen Kapasiteleri Üzerine Etkisi</Başlık>
<Özetçe>Bu araştırmada, farklı dayanıklılık antrenmanlarının profesyonel futbolcuların maksimal
oksijen kapasiteleri (VO2 max) üzerine etkisi amaçlanmıştır.
Çalışma, Türkiye futbol federasyonu 3. lig takımlarından tepecik belediye spor ve Bakırköy
spor kulüplerinde, yaş ortalamaları 24,34 olan Tepecik Belediye Spor ve Bakırköy
Spor kulüplerinde oynayan toplam 39 gönüllü profesyonel futbolcu ile gerçekleştirildi.
Araştırmanın İstatistikî analizinde, SPSS paket programı ile t-testi testi uygulandı. Araştırma,
kontrol grupsuz, ön test-son test araştırma modeline göre yapılmış ve gönüllü futbolculara,
6 hafta boyunca sürekli koşular ve değişken tempolu koşular olmak üzere iki
farklı dayanıklılık antrenmanı yaptırılıp, çalışma öncesi ve sonrası VO2max kapasiteleri
değerlendirilmiştir. Sporculara uygulanan bu iki farklı antrenman programı öncesinde ve
sonrasında, maksimal oksijen kullanımını ölçmek üzere mekik koşusu (Shuttle Run) testi
uygulanmıştır. Yapılan çalışma sonucu gruplar arası p>0.05 düzeyinde anlamlı farklılık
bulunamazken, grup içi çalışma öncesi ve sonrası yapılan değerlendirmelerde -.001
düzeyinde anlamlı farklılık bulunmuştur. Sonuç olarak, futbolcularda sürekli koşular ve
değişken tempolu koşuların aerobik kapasite ve solunum parametreleri üzerinde birbirine
yakın olumlu etkiye sahip olduğu belirlenmiştir.</Özetçe>
<Anahtar>Futbol, Dayanıklılık, Antrenman, Maksimal Oksijen Kapasiteleri (VO2 max)</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Spor Kulüplerinin Seyahat Organizasyonlarında Dış Kaynaklardan (Outsourcing) Yararlanma Uygulamaları</Başlık>
<Özetçe>Günümüzde çeşitli spor dallarında faaliyet gösteren kulüpler, hem yurtiçi hem de yurt dışındaki
karşılaşmaların seyahat organizasyonlarını yavaş yavaş seyahat acenteleri aracılığıyla
yaptırmaya başladığı görülmektedir. Her takımın belli bir acente ile anlaşarak
karşılaşmaların organizasyonunu bu acentelere devretmesi spor yönetiminde de “outsourcing”
uygulamalarının yaygınlaşması adına önemli göstergeler olmaktadır.
Bu çalışmanın amacı, spor kulüplerinin seyahat organizasyonlarında dış kaynaklardan
yararlanma uygulamalarının yaygınlığının ve olumlu-olumsuz yönlerinin belirlenebilmesi
için İstanbul ilindeki futbol, basketbol ve voleybol branşlarında 1. ligde mücadele eden 28
kulübe özel olarak hazırlanmış bir anket uygulanmıştır. Çalışmaya katılan kulüplerin cevapları
frekans analizine göre değerlendirilmiştir.
Sportif karşılaşmalarda sporcu ve teknik kadroların zamanında ve yerinde bulunmasını
sağlamak kulüplerin başlıca görevlerinden biridir. Ancak uzman oldukları iş değildir. Başarılı
sonuçlar alınabilmesi için sporcuların rahat ulaşım ve konaklama olanaklarına sahip
olmaları spor kulüplerinde görevli seyahat koordinatörleri tarafından sağlanabileceği gibi
bu görev çeşitli seyahat acentelerine de devredilebilir. Sonuç olarak; çalışmaya katılan
28 kulüpten 22’sinin kamp, deplasman ve ulaşım hizmetlerinde seyahat acentesinden
yararlandığı görülmüştür. Uzmanlığın öneminin maliyetten daha fazla olduğu ve acentenin
seçiminde tecrübenin en büyük etken olduğu tespit edilmiştir. Seyahat acentesi ile çalışılmaya
başlandığından beri ortaya çıkan en önemli gelişme de organizasyonlardaki
kalitenin artması olarak belirlenmiştir.</Özetçe>
<Anahtar>Spor Kulüpleri, Dış Kaynaklar, Seyahat</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Üç Büyük Kulüp Futbol Taraftarının Sosyal Kimlikleri Ve Şiddete Bakış Açıları</Başlık>
<Özetçe>Bu çalışma, İstanbul’da futbol müsabakalarına giden 3 büyük kulüp olarak adlandırdığımız;
Fenerbahçe, Galatasaray ve Beşiktaş kulüp taraftarlarının sosyal kimliklerini ve şiddete
bakış açılarını belirlemek amacıyla yapılmıştır. Araştırmada her kulüpten 100’er kişi
olmak üzere toplam 300 futbol taraftarına Ziya Koruç tarafından kullanılan bir anket uygulanmıştır.
Anket, taraftara stadyum çevresinde ve toplandıkları özel mekânlarında birebir
uygulanmıştır. Verilerin değerlendirilmesinde frekans analizi uygulanmıştır.
Araştırmaya katılan futbol taraftarların sosyal profilleri ön plana çıkarıldığında, taraftarların
büyük bölümünü genç yaş grubun oluşturduğu, eğitim düzeylerinin beklenenin aksine
yüksek olduğu, maçlar dışında da sahaya gittikleri, tribün liderlerinin olduğu ve bunu
gerekli gördükleri, takımdaşlarıyla fazlaca özdeşleştikleri, dış sahada %18,7’nin yol ücretini
dernek/kulübün karşıladığı belirlenmiştir. Ayrıca maç günü taraftarın %28,3’nün düzenli
olarak alkol kullandığı, iyi taraftarların takımı uğruna her şeyi göze alabilmesi
gerektiğini, şiddetin başlıca sorumlusu olarak holigan, kulüp yöneticileri ve medyayı gördükleri,
sahaya aile ile gidilmesinin güvenlik acısından tehdit oluşturacağı görüşünü taşıdıkları
saptanmıştır.</Özetçe>
<Anahtar>Futbol Taraftarı, Şiddet, Sosyal Kimlik</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Farklı Liglerde Oynayan Kalecilerin Fiziksel ve Motorik Özelliklerinin İncelenmesi</Başlık>
<Özetçe>Bu çalışma, Türkiye Futbol Federasyonu profesyonel liglerinde oynayan kaleciler ile amatör
küme takım kalecilerinin çeşitli fiziksel ve motorik özelliklerinin karşılaştırılması amacıyla
yapılmıştır.
Araştırma, yaş ortalamaları 21,27 olan 11 profesyonel kaleci ve yaş ortalamaları 23,36 olan
11 amatör kaleci olmak üzere toplamda 22 gönüllü kaleci ile gerçekleştirilmiştir.
Araştırmada, toplam 13 parametre ölçüldü. Bu parametreler, yaş, boy, kilo, sağ pençe,
sol pençe, baskın ayak, oturma yüksekliği, kulaç uzunluğu, sağ ayak denge, sol ayak
denge, dikey sıçrama, esneklik ve çabukluk parametrelerinden oluşmaktadır.
Araştırmanın İstatistikî analizinde, SPSS 16.0 adlı paket programı ile İndependent t-testi
uygulandı.
Yapılan çalışmada; kalecilerin yaş, boy, sağ pençe, sol pençe, oturma yüksekliği, sağ
ayak denge, sol ayak denge ve kullandığı ayak parametrelerinde anlamlı farklılıklar bulunmazken
(p>0.05) kilo, kulaç uzunluğu, dikey sıçrama, esneklik ve çabukluk parametrelerinde
-,05 düzeyinde anlamlı bir farklılık tespit edilmiştir.
Yaptığımız çalışmaya katılan kalecilerin fiziksel ve motorik özelliklerinin tespiti ve farklı lig
statüsü göz önüne alındığında benzer değerler elde edilirken özellikle motor özellikler
bakımından profesyonel kaleciler lehine anlamlı farklılıklar bulunmuştur.</Özetçe>
<Anahtar>Futbol, Kaleci, Fiziksel, Motorik Özellik</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Spor Kulüplerinde Toplam Kalite Yönetimi Uygulamasının Araştırılması</Başlık>
<Özetçe>Bu çalışma, İstanbul da Avrupa yakasındaki spor kulüplerinde Toplam Kalite Yönetiminin
uygulanıp uygulanmadığını ve kulüplerin ne kadar haberdar olduklarını araştırmak amacıyla
yapılmıştır.
Araştırma, spor kulüplerin de görev yapan tesis müdürleri, insan kaynakları çalışanları, sekreter
ve diğer çalışanlar olmak üzere toplamda 50 gönüllü üzerinde çalışılmıştır.
Araştırmamız da 49 sorudan oluşan bir anket uygulanmıştır. Toplam kalite yönetimini
(TKY) ölçmek için kullanılan bu anket, Gürel (1998) tarafından geliştirilmiştir.
Toplam kalite yönetimini (TKY) ölçmek için kullanılan bu ankette, kişilerin demografik özellikleri
ve TKY hakkındaki bilgilerini ölçen sorular bulunmaktadır. Anket soruları ile işletmelerin
TKY anlayışına ve kaliteye bakış açılarına bakılmıştır. TKY uyguluyoruz diye cevap
verenlerden de ayrıca TKY hakkındaki eğitimleri incelenmiş ve Toplam Kalite Yönetiminin
ne kadar uygulandığı saptanmıştır.
Araştırmada çıkan sonuçlar SPSS ortamında değerlendirilmiş ve Frekans analizi yapılmıştır.
Değerlendirme sonucunda, Avrupa yakasındaki spor kulüplerinde Toplam Kalite Kontrolünün
sadece 8 kulüpte uygulandığı diğer geriye kalan 42 kulübün TKY’den haberdar
olmayıp TKY konusunda hiçbir eğitim almadıkları tespit edilmiştir.</Özetçe>
<Anahtar>Toplam Kalite Yönetimi, Spor Kulüpleri, Demografik Özellikler</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>15 Yaş Çocuklarının Fiziksel Uygunluk Düzeylerinin İncelenmesi</Başlık>
<Özetçe>Araştırmada, 15 yaş çocukların fiziksel uygunluk düzeylerinin incelenmesi amaçlanmıştır.
Araştırmaya 15 yaş grubunda bulunan futbolcu (n:37), fitness (n:51) ile Sedanter (n:51)
olmak üzere toplam 139 (Erkek) çocuk gönüllü katılmıştır.
Deneklerin yaş, Boy uzunluğu, Vücut ağırlığı, beden kitle indeksi (BKİ), vücut yağ yüzdesi
(VYY), vücut yağ kitlesi (VYK), yağsız vücut kitlesi (YVK), dikey sıçrama, anaerobik güç,
maksimal oksijen kullanımı (VO2max.), esneklik, 30 m sprint, bacak, El kavrama ve sırt
kuvveti parametreleri ölçülmüştür.
İstatistiki analizler için SPSS adlı paket programı ile One-Way Anova ve Tukey HSD testi
kullanılmıştır.
Gruplar arası karşılaştırma sonucu, boy ve bacak kuvveti parametrelerinde p>0.05 düzeyinde
anlamlı farklılık bulunamamıştır. Sırt kuvveti parametresinde ise -,05 düzeyinde
anlamlı farklılık bulunurken, kilo, BKİ, VYY, VYK, YVK, dikey sıçrama, anaerobik
güç, aerobik güç, esneklik, pençe kuvveti ve 30 m sprint parametrelerinde parametrelerinde
-,01 düzeyinde anlamlı farklılık bulunmuştur.
Sonuç olarak; futbol ve fitness aktivitesi yapan çocukların fiziksel uygunluk düzeylerinin
aynı yaş grubu sedanter bireylere göre daha üst düzeyde gelişim gösterdikleri düşünülmektedir.</Özetçe>
<Anahtar>Futbol, Fitness, Sedanter, Fiziksel Uygunluk</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Türkiye 1. Ligi Erkek Hentbol Takımlarının Müsabaka Analizlerinin İncelenmesi</Başlık>
<Özetçe>Giriş ve Amaç: Bu çalışma, hentbol 1. Ligi müsabakalarını analiz ederek, galip ve mağlup
takımlar arasındaki farklı veya benzer parametreleri incelemeyi amaçlamıştır.
Materyal ve Metod: Araştırmada, Türkiye hentbol 1. Ligi kategorisinde mücadele eden toplam
16 erkek hentbol takımının gönüllü olarak katıldığı 32 müsabaka incelendi. Video kayıt
yöntemi uygulanarak toplanan 1920 dakikalık müsabaka videoları kâğıt-kalem yöntemiyle
27 parametrede değerlendirildi. Araştırmanın İstatistikî analizi; SPSS adlı paket program
kullanılarak Independent “t” testi ile değerlendirildi.
Sonuç: Araştırmada, hücum sayısı, 7-9m gol, 9m gol, 7m gol, kaleci bire bir olumlu, şut
olumlu parametreleri arasında galip ile mağlup takımlar arasında p>0,05 düzeyinde anlamlı
farklılık bulunamadı. Top çalma parametresinde galip ile mağlup takımlar arasında
-,05 düzeyinde anlamlı farklılık bulunurken, olumsuz hızlı hücum, gol 6 m, savunma
blok, faul ve müsabaka sonucu parametrelerinde -,01 düzeyinde anlamlı farklılık bulundu.
Kaçan bire bir, kaçan 7 m, kaçan şut, aut, direk, çizgi hatası, hatalı yürüme, hücum
faul, olumsuz şut, 7 metre atışına sebebiyet ve 2 dakika parametreleri arasında galip ile
mağlup takımlar arasında p>0,05 düzeyinde anlamlı farklılık bulunamadı. Olumsuz hızlı
hücum ve pas hatası parametrelerinde -,05 düzeyinde anlamlı farklılık bulunamazken,
blok ve kaleci bire bir olumsuz parametrelerinde -,01 düzeyinde anlamlı farklılık bulundu.
Tartışma ve Sonuç: Hentbol sporunda başarıyı artırmak için müsabaka sonuçlarını doğrudan
etkileyen parametrelerin analizini inceleyen bu çalışma, antrenörlerin hentbol eğitim ve
antrenman planlamaları esnasında gözden kaçırma ihtimali olacak bazı önemli noktaların
daha net bir şekilde ortaya konulmasına yardımcı olabileceği düşünülmektedir.</Özetçe>
<Anahtar>Hentbol, Müsabaka Analizi, Erkek</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>5-6 Yaş Grubu Çocuklara Uygulanan Yaratıcı Drama Ve Modern Dans Etkinliklerinin Çocukların Sosyal Gelişimine Etkisi</Başlık>
<Özetçe>Bu çalışmanın amacı, 5-6 yaş grubu çocuklara yaptırılan yaratıcı drama ve modern dans etkinliklerinin
çocukların sosyal gelişimine olan etkisinin incelenmesi ve değerlendirilmesidir.
Bu çalışma, Kocaeli ili Özel İlgi Evi Anaokulu’nda yaratıcı drama ve modern dans etkinlikleri
yaptırılan 5-6 yaş grubu çocuklardan rastgele seçilmiş 16 kız, 16 erkek olmak üzere toplam
32 çocuğu kapsamaktadır. Uygulanan serbest zaman etkinlikleri (yaratıcı drama ve modern
dans) haftada 3 gün, günde 2 saat olmak üzere toplam 8 hafta devam etmiştir. Çalışmalara
katılan çocuklara yönelik olarak hazırlanan sosyal gelişim anketi, serbest zaman etkinlikleri
öncesinde ve sonrasında çocukların ailelerine uygulanmıştır. Çalışmada kullanılan anket soruları
daha önce yapılan anketlerden seçmece olarak alınıp araştırmacı tarafından oluşturulmuştur.
Çocukların ailelerine uygulanan 14 soruluk sosyal gelişim anketi “evet” ve “hayır”
seçeneklerinden oluşmaktadır.
Araştırmada elde edilen veriler, frekans ve yüzde değerleri alınarak tablolar haline getirilmiştir.
Etkinlikler sonrasında elde edilen bazı sonuçlara bakıldığında; 28 (% 87,5) çocuğun
toplum içinde duygularını rahatlıkla ifade edebildiği, 31 (% 96,9) çocuğun kendisi ile ilgili sorulara
uygun cevaplar verdiği, 32 (% 100) çocuğun sorumluluk alma ve kurallara uyma davranışlarını
gösterdiği belirlenmiştir.
Rekreatif etkinliklere küçük yaşlarda başlanılması; çocukların ailesi ve çevresiyle pozitif ilişkiler
kurabilmesine, aktif yaşam biçimi ve sağlık bilinci kazanabilmelerine, ayrıca kişisel değerlerini
pozitif yönde geliştirebilmelerine önemli ölçüde katkı sağlayacağı düşünülmektedir.</Özetçe>
<Anahtar>Okulöncesi Eğitim, Yaratıcı Drama, Modern Dans, Sosyal Gelişim</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Elit Genç Bayan Judocularda Müsabaka Öncesi Hızlı Kilo Vermenin Genel Kuvvet Üzerine Etkilerinin İncelenmesi</Başlık>
<Özetçe>Bu çalışmada elit genç bayan judo sporcularında müsabaka öncesi hızlı kilo vermenin
genel kuvvet üzerinde etkilerinin incelenmesi amaçlanmıştır. Çalışmaya müsabık seviyesinde
1985 doğumlu (8 sporcu) ve 1986 doğumlu (7 sporcu) toplam 15 bayan sporcu katılmıştır.
Sporcular üzerinde yapılan ilk ölçümler müsabakalardan 1 hafta önce, ikinci
ölçümler ise müsabakadan 1 gün önce yapılmıştır.
Sporcuların kilo vermeden önce ve sonra olmak üzere; kiloları, sağ ve sol el pençe kuvvetleri,
sırt kuvvetleri, bacak kuvvetleri, dikey sıçrama ölçümleri yapılmıştır. Pençe, sırt ve
bacak kuvvet ölçümlerinde dinamometre, kilo ölçümünde kalibre edilebilir hassas kantar,
dikey sıçramada ise standart skala kullanılmıştır
Ölçümler sonrasında 1985 ve 1986 doğumlu sporcuların ilk ve ikinci ölçümleri sonrasında
vücut ağırlıkları arasında anlamlı fark tespit edilmiştir. 1985 doğumlu sporcuların birinci
ölçüm ortalaması 61,4400 kg ikinci ölçüm ortalaması 58,5275 kg, 1986 doğumlu sporcuların
birinci ölçüm ortalaması 55,6743 kg ikinci ölçüm ortalaması 53,3214 kg olarak belirlenmiştir.
Sırt kuvveti, dikey sıçrama, sağ el pençe kuvveti ölçümlerinde 1985 ve 1986 doğumlu
sporcuların birinci ve ikinci ölçümlerinde anlamlı farklılık belirlenmiştir. Sol el pençe kuvveti
ölçümlerinde 1985 doğumlularda anlamlı fark tespit edilmişken 1986 doğumluların
sonuçlarında anlamlı farka rastlanılmamıştır.
Bacak kuvveti ölçümlerinde 1985 doğumlu sporcularda birinci ve ikinci ölçümler arasında
anlamlı farklılık bulunmazken 1986 doğumlu sporcuların ölçümlerinde anlamlı fark tespit
edilmiştir.
Belirlenen bu anlamlı farklılıklar, sporcuların hızlı kilo vermeleri durumunda relatif kuvvetlerinin
olumsuz yönde etkilendiği biçiminde yorumlanmıştır.</Özetçe>
<Anahtar>Judo, Kilo, Kuvvet</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>14 Yaş Çocukların Fiziksel Uygunluk Düzeyleri İle Antropometrik Özelliklerinin İncelenmesi</Başlık>
<Özetçe>Araştırmada 14 yaşında olan spor yapan ve spor yapmayan erkek adolesan çocukların
fiziksel uygunluk ve antropometrik seviyelerinin incelenmesi amaçlanmıştır. Araştırmaya,
32 sporcu ile 34 sedanter olmak üzere toplam 66 gönüllü çocuk katılmıştır.
Araştırmaya katılan çocukların boy, kilo, beden kitle indeksi (BKİ), dikey sıçrama, anaerobik
güç, esneklik, pençe, bacak ve sırt kuvveti, maksimal oksijen kullanımı (VO2max),
30 metre sprint, vücut yağ yüzdesi (VYY), vücut yağ kitlesi (VYK), yağsız vücut kitlesi
(YVK), uzunluk ölçümleri (oturma yüksekliği, kulaç), çap ölçümleri (humeral, femur, akromial,
bitrokhanter), çevre ölçümleri (omuz, bel çevre, göğüs, uyluk, kalf, biceps ekstansiyon
ve biceps fleksiyon) ile endomorf, mezomorf ve ektomorf parametreleri ölçüldü.
İstatistiki analiz için SPSS adlı paket program ile independent ‘t’ testi uygulandı.
Sporcu ve sedanter gönüllüler arasında boy, bacak kuvveti, sırt kuvveti, YVK, oturma yüksekliği,
kulaç uzunluğu, akromial çap, omuz çevre, bel çevre, göğüs çevre, uyluk çevre,
kalf çevre, biceps ekstansiyon çevre ve biceps fleksiyon çevre parametrelerinde p>0,05
düzeyinde anlamlı farklılık bulunamamıştır.
Kilo, esneklik, VO2max, femur çap, bitrokhanter çap ve mezomorf parametrelerinde
-,05 düzeyinde anlamlı farklılık bulunurken, BKİ, dikey sıçrama, pençe kuvveti, 30 m
sprint, humeral çap, endomorf ve ektomorf, VYY ve VYK parametrelerinde -,01 düzeyinde
anlamlı farklılık bulunmuştur.
Sonuç olarak; düzenli spor eğitimi, erkek adolesan dönemindeki 14 yaş grubu çocukların
antropometrik özelliklerini ve fiziksek uygunluk düzeylerini anlamlı bir şekilde geliştirmektedir.</Özetçe>
<Anahtar>Adolesan, Fiziksel Uygunluk, Antropometri</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Kaynaştırma Grubu ile Eğitilebilir Zihinsel Engelli Grubun Ritm ve Dans Çalışmaları Yoluyla Beceri Düzeylerinde Meydana Gelen Değişimlerin İncelenmesi</Başlık>
<Özetçe>Bu çalışmanın amacı, kaynaştırma grubu ile eğitilebilir zihinsel engelli çocukların ritim
eğitimi ve dans çalışmaları aracılığıyla beceri düzeylerinde meydana gelen değişimlerin
incelenmesidir. Çalışmaya toplam 35 çocuk katılmıştır (yaş ortalaması ±9). Çalışmaya
gönüllü olarak katılan çocuklar kaynaştırma grubu (27 kişi) ve eğitilebilir zihinsel engelli
grup (8 kişi) olmak üzere iki gruba ayrılmıştır. Çalışmalar, günde 1 saat ve haftada 1 gün
olmak üzere toplam 12 hafta süresince devam etmiştir. Çocukların beceri düzeylerinde
meydana gelen değişimlerin belirlenmesi amacıyla 5’li likert skalası kullanılmıştır. Bu skalada,
çok iyi yapıyor, az yapıyor, yapıyor, yapamıyor ve hiç yapamıyor ifadeleri yer almaktadır.
Denekler bu ölçeklere göre iki farklı gözetmen tarafından değerlendirilmişlerdir.
Elde edilen veriler SPSS 15.0 paket programında değerlendirilmiştir. Deneklerin ön-test
son-test değerleri arasındaki farklar Wilcoxon testi ile denekler arasındaki farklar ise Mann
Whitney-U testi ile analiz edilmiştir. Kaynaştırma grubu ile eğitilebilir zihinsel engelli grup
arasında beceri düzeylerinde istatistiksel olarak anlamlı bir farklılık saptanmamıştır
(p>0,05). 12 haftalık çalışma sonrasında her iki grubun ön-test son-test değerleri arasında
istatistiksel olarak anlamlı düzeyde farklılık olduğu belirlenmiştir (-,05) . Sonuç olarak
bu tür rekreatif etkinliklere katılımın eğitilebilir zihinsel engelli bireylerin beceri düzeylerinde
anlamlı düzeyde gelişmeler sağladığı gözlemlenmiştir. Bu tür etkinliklere katılım, engelli
bireylerin birbirlerini model alarak gelişimlerine önemli katkı sağlayarak öz güvenlerini
kazanmalarına, sosyalleşmelerine ve kendi akranları ile diğer engelli bireylerle olan ilişkilerinin
olumlu yönde gelişmesinde etkili olabileceği sonucuna varılmıştır.</Özetçe>
<Anahtar>Kaynaştırma, Dans, Eğitilebilir Zihinsel Engelli</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Orta ve Köşe Voleybol Oyuncularının Hazırlık Öncesi Ve Sonrası Bacak Kuvvetlerinin Karşılaştırılması</Başlık>
<Özetçe>Bu çalışmanın amacı, bayan voleybol oyuncularından orta ve köşe oyuncularının bacak
kas kuvvetlerinin karşılaştırılmasıdır. Çalışmaya 11 orta oyuncu (yaş ortalaması (x = 18,72
± 2,24) ve 11 köşe oyuncu (yaş ortalaması (x = 18,72 ± 2,24) olmak üzere toplam 22 bayan
voleybolcu katılmıştır. Çalışmada deneklerin yaşı, boyu, kilosu, antrenman yaşı, bacak
uzunluğu ve bacak kuvvetleri (hazırlık dönemi öncesinde ve hazırlık dönemi sonrasında)
incelenmiştir. Elde edilen veriler SPSS 10.0 paket programında değerlendirilmiştir. Deneklerin
ön-test son-test değerleri arasındaki farklar Wilcoxon Testi ile ve denekler
arasındaki farklar ise Mann-Whitney U Testi ile analiz edilmiştir. Orta oyuncuların boy
uzunluklarının köşe oyunculara göre daha fazla olduğu saptanmış (-,05). Her iki grup
arasında bacak uzunluğu ve hazırlık dönemi sonrası bacak kuvvet ölçümlerinde istatistiksel
olarak anlamlı farklılıklar saptanmıştır (-,05). Her iki grupta da hazırlık dönemi
öncesi ve hazırlık dönemi sonrası bacak kuvveti ölçümleri arasında anlamlı bir farklılık
bulunmuştur (-,05). Sonuç olarak, voleybol oyununda orta oyuncular köşe oyuncularına
göre oyunda daha aktif görevler üstlenmektedirler. Yaptıkları iş doğrultusunda
bacak kuvvetlerinin köşe oyuncularına göre daha güçlü oluşu oyuncuların bu yapılarına
bağlanabilir.</Özetçe>
<Anahtar>Bacak Dinamometresi, Kuvvet, Voleybol</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Astrand ve 3 Step Testlerin Dolaşım Parametreleri, Lökosit, Nötrofil ve Lenfosit Değerleri Üzerine Etkileri</Başlık>
<Özetçe>Bu çalışmada, Astrand test (150 watt) ve 3 Step testler kullanılmıştır. Çalışmaya yaş ortalamaları
20.2 +/- 0.8 yıl, boy ortalamaları 178 +/- 3 cm ağırlık ortalamaları 68.5 +/- 6 kg ve
maks. Vo2 ortalamaları 48.5 +/- 6 ml/dk/kg olan orta derece antrenmanlı 28 erkek denek
iştirak etmiştir.
Astrand test sonucunda; lökosit değerinde ortalama % 30.19’luk bir yükselme tespit edilmiştir
(P=0.0001). nötrofil değerinde ortalama % 7.7’lik bir azalma olduğu saptanırken
(P= 0.0001); lenfosit değerinde ise; ortalama % 13.83’lük bir yükselme tespit edilmiştir (P
= 0.0001).
3 Step test sonucunda ise, lökosit değerinde ortalama % 53.43’lük bir yükselme (P =
0.0001); nötrofil değerinde ortalama % - 13.23’lük bir azalma (P = 0.0001 ) ve lenfosit değerinde
de ortalama % 20.5’lik bir yükselme tespit edilmiştir (P=0.0001).
Astrand test sonucunda, kalp atım sayısı ortalama 66 +/- 5 ‘den 149.2+/- 13.5’e yükselirken
(P=0.0001), sistolik kan basıncında ortalama % 31 yükselme (P = 0.0001 ) ve diastolik
kan basıncında da ortalama % -17’lik bir düşme tespit edilmiştir (P = 0.0001).
3 Step test sonucunda, dakika kalp atım sayısı ortalama 67.4 +/- 8’den 178 +/-12’ye yükselmiştir
(P=0.0001). sistolik kan basıncında ortalama % 36.6 yükselme (P = 0.0001 ) ve
diastolik kan basıncında da %-24 düşme tespit edilmiştir (P=0.0002).</Özetçe>
<Anahtar>Aerobik Kapasite, Sistolik Basınç, Kalp Atım Sayısı</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Futbol Oyuncularına 35 Metre Maksimal Anaerobik Sprint ile Dikey Sıçrama ve Durarak Uzun Atlama Skorları Arasındaki İlişkinin İncelenmesi</Başlık>
<Özetçe>Genç erkek futbol oyuncularının izokinetik diz kuvvetleri ile sprint süratleri arasındaki ilişkinin
araştırılması amacıyla yapılan araştırmaya yaş ortalaması =18.220±1.190yıl, boy ortalaması
=177.675±6,616cm, beden ağırlığı ortalaması =69.539±7,199kg. olan ve 2003-
2004 futbol sezonunda İstanbul’daki üç profesyonel kulübün Profesyonelliğe Aday
Futbolcu (PAF) takımlarında oynayan 51 gönüllü genç futbol oyuncu denek olarak alınmıştır.
Bu oyuncular en az 5 yıldır haftada 4-5 kez düzenli antrenman yapan ve en az 5
yıldır haftada 1 lig maçı oynayan, kısa süre önce herhangi bir sakatlık geçirmemiş futbolculardan
oluşmaktaydı.
Denek grubu sporcularına, normal antrenman ve lig maçlarının yanında sprint testleri ile
izokinetik testler uygulanmıştır. Sprint sürati testi için Newtest Powertimer System, izokinetik
kuvvet testi için Cybex Extremity System 340 cihazlarını kullanılmıştır. Araştırmada
oyuncuların 0-3, 0-10, 0-20, 0-30, 0-40 metrelerdeki sprint koşu süreleri ölçülmüştür. İzokinetik
diz kuvveti ölçümleri için hızları 60-80-300o/sn’de ayarlanan cihazda her iki diz için
açma ve kapama (fleksiyon/ekstensiyon) peak tork değerleri ölçülmüş ve vücut ağırlığına
göre (%BW) peak değerlerinin yüzdeleri ile yaptıkları toplam iş (Work) verilerine bakılmıştır.
Yapılan istatistik değerlendirmeler sonunda sprint sürelerinin kendi aralarındaki ilişkileri
yüksek düzeyde anlamlı bulunmuştur. Özellikle 0-20, 0-30, 0-40 metrelerdeki sprint sürati
sürelerinin kendi aralarındaki ilişkiler çok yüksek düzeydedir ve bu yüksek ilişkiye bağlı
olarak sporcuların sprint sürelerinin 0-20, 0-30 m. arasındaki mesafelerle belirlenebileceği
söylenilebilir.
İzokinetik testler ile sprint süreleri arasında bakılan ilişkilerden sadece 0-3 metre sprint süresi
ile sol diz ekstansiyonun 300o/sn’deki peak kuvveti arasında anlamlı ilişki bulunmuştur.
Bu sonuçlara göre, izokinetik diz kuvvetinin sprint süratinin belirleyicisi olduğunu söylemek
pek olanaklı değildir. Bu nedenle futbolcuların sprint süratlerinin geliştirilmesi amacıyla
izokinetik kuvvet antrenmanları yeterli sayılmamalı, ek antrenman teknikleri kullanılmamalıdır.</Özetçe>
<Anahtar>Futbol, İzokinetik, Sprint</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Sabah Sporlarına Katılan Ev Hanımlarının Spor Konusundaki Bilgiler, İlgiler Ve Görüşlerinin İncelenmesi</Başlık>
<Özetçe>Bu araştırmanın dayandığı temel sayıtlılar, yaşın, eğitim düzeyinin, ekonomik ve kültürel düzeyin
sabah sporuna katılan ev hanımlarının spora olan bakış açılarını değiştirdiği biçiminde
belirlenmiştir.
Bu çalışmanın konusu, sabah sporuna katılan ev hanımlarının spor konusundaki bilgileri, ilgileri
ve görüşlerinin incelenmesidir. Kentte yaşayan, düşük, orta ve üzeri gelir grubuna giren
evli veya dul, çocuk sahibi olan veya olmayan, her hangi bir işte çalışmayan, emekli olan
veya olmayan ev hanımlarının sporla ilgili bilgi ve görüşleri araştırma konusunu oluşturmaktadır.
Sabah sporlarına katılan ev hanımlarının spora ilişkin görüşlerini belirlemeyi amaçlayan bu
araştırmanın, bundan sonra “kadın ve spor” konusunda yapılacak olan araştırmalara ışık tutacağı
umulmaktadır.
Eğer bu çalışma ileride yapılacak olan araştırmalara ışık tutucu bir niteliğe sahip olabilirse,
araştırmacı amacını büyük ölçüde gerçekleştirmiş sayılacaktır. Araştırmanın gerçekleşmesinde
birçok kişi ve kurumun katkıları olmuştur.</Özetçe>
<Anahtar>Sabah Sporu, Kadın ve Egzersiz, Ev Hanımları</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Genç Futbol Oyuncularında İzokinetik Kuvvetin Sprint Süratine Etkisinin Araştırılması</Başlık>
<Özetçe>Genç erkek futbol oyuncularının izokinetik diz kuvvetleri ile sprint süratleri arasındaki ilişkinin
araştırılması amacıyla yapılan araştırmaya yaş ortalaması =18.220±1.190yıl, boy ortalaması
=177.675±6,616cm, beden ağırlığı ortalaması =69.539±7,199kg. olan ve 2003-
2004 futbol sezonunda İstanbul’daki üç profesyonel kulübün Profesyonelliğe Aday
Futbolcu (PAF) takımlarında oynayan 51 gönüllü genç futbol oyuncu denek olarak alınmıştır.
Bu oyuncular en az 5 yıldır haftada 4-5 kez düzenli antrenman yapan ve en az 5
yıldır haftada 1 lig maçı oynayan, kısa süre önce herhangi bir sakatlık geçirmemiş futbolculardan
oluşmaktaydı.
Denek grubu sporcularına, normal antrenman ve lig maçlarının yanında sprint testleri ile
izokinetik testler uygulanmıştır. Sprint sürati testi için Newtest Powertimer System, izokinetik
kuvvet testi için Cybex Extremity System 340 cihazlarını kullanılmıştır. Araştırmada
oyuncuların 0-3, 0-10, 0-20, 0-30, 0-40 metrelerdeki sprint koşu süreleri ölçülmüştür. İzokinetik
diz kuvveti ölçümleri için hızları 60-80-300o/sn’de ayarlanan cihazda her iki diz için
açma ve kapama (fleksiyon/ekstensiyon) peak tork değerleri ölçülmüş ve vücut ağırlığına
göre (%BW) peak değerlerinin yüzdeleri ile yaptıkları toplam iş (Work) verilerine bakılmıştır.
Yapılan istatistik değerlendirmeler sonunda sprint sürelerinin kendi aralarındaki ilişkileri
yüksek düzeyde anlamlı bulunmuştur. Özellikle 0-20, 0-30, 0-40 metrelerdeki sprint sürati
sürelerinin kendi aralarındaki ilişkiler çok yüksek düzeydedir ve bu yüksek ilişkiye bağlı
olarak sporcuların sprint sürelerinin 0-20, 0-30 m. arasındaki mesafelerle belirlenebileceği
söylenilebilir.
İzokinetik testler ile sprint süreleri arasında bakılan ilişkilerden sadece 0-3 metre sprint süresi
ile sol diz ekstansiyonun 300o/sn’deki peak kuvveti arasında anlamlı ilişki bulunmuştur.
Bu sonuçlara göre, izokinetik diz kuvvetinin sprint süratinin belirleyicisi olduğunu söylemek
pek olanaklı değildir. Bu nedenle futbolcuların sprint süratlerinin geliştirilmesi amacıyla
izokinetik kuvvet antrenmanları yeterli sayılmamalı, ek antrenman teknikleri kullanılmamalıdır.</Özetçe>
<Anahtar>Futbol, İzokinetik, Sprint</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Rehabilitasyon - Engelliler Sporu ve Paralimpikler</Başlık>
<Özetçe>Bu çalışmanın amacı; Rehabilitasyon – Engelliler Sporu ve Paralimpik arasındaki ilişkiyi
ve Paralimpik Oyunlarının 1948’den 2010’a kadar olan gelişimini ortaya koyup, Ülkemizdeki
yapılanmasına dikkat çekmektir.
Engelliler sporu, engellilerin ve potansiyel engellilerin; rehabilitasyon sporu, hobi olarak
yapılan aktiviteler, yarışmalara katılma ve her türlü sportif faaliyetlerini kapsar.
Engelliler sporunun amacı; engellilerin topluma kazandırılması ve rehabilitasyonudur.
Rehabilitasyon sporu, engelliler sporunun bir parçası olup, rehabilitasyonu diğer tedavi
yöntemleriyle birlikte tıbbi, mesleki ve psiko-sosyal hedeflerine ulaştırır.
Rehabilitasyon sporunun amacı ise engelli bireydeki motorik, ruhsal, tıbbi ve sosyal alanlardaki
pozitif gelişmeleri gerçekleştirmektir.
Antik çağlardan beri terapi, hareketlilik, engelliler sporu ve cimnastik aralarında bir ayrım
yapılmaksızın hepsi de rehabilitatif amaçlar için uygulana gelmiştir.
Tarih boyunca Engelliler sporunun gelişmesinde tıbbi tedaviler (tıbbi rehabilitasyon) her
zaman ilk sıralarda yer almıştır.
Erasistratos (M.Ö305-250), Galen (M.S 129-199) ve İbn-i Sina (M.S 980) gibi bilim adamları
egzersizi tıbbi cimnastiğin sağlığı geliştirici etkileriyle birlikte düşünülmesi gerekliliğini
vurgulamışlardır.
İngiltere’de S.Ludwig Guttmann 1944’de bir askeri hastanede felçliler için rehabilitasyon
merkezi kurarak Tekerlekli Sandalye sporlarının rehabilitatif etkilerinden faydalanmıştır.
Tekerlekli Sandalye sporlarının gelişmesi; gülle, cirit ve disk atma gibi teknik egzersizlerle
başlamıştır.
Guttmann Tekerlekli Sandalye Sporlarını Olimpiyat Felsefesiyle bağdaştırıp 1948 yılında
ilk Stoke Mandeville Tekerlekli Sandalye Sporları Oyunlarını organize ederek Paralimpik
Oyunlarının temelini atmıştır.
Uluslararası Paralimpik Komitesi (IPC) 22 Eylül 1989 yılında Almanya’nın Düsseldorf şehrinde
kurulup, bir yıl aradan sonra Adenaueralle 212-214, 53113 BONN adresindeki daimi
hizmet binasına taşınmıştır.
27 Mayıs 2002 tarihinde İstanbul’da kurulan Türkiye Milli Paralimpik Komitesinin de aralarında
bulunduğu 162 Ulusal Paralimpik Komitesi ile Uluslararası Serebral Palsi Spor ve
Rekreasyon Federasyonu, (Cerebral Palsy International Sport and Recreation Association
- CPISRA), Uluslararası Görme Engelliler Spor Federasyonu (International Blind Sports
Federation - IBSA), Uluslararası Zihinsel Engelliler Spor Federasyonu (International
Sports Federation for Persons with Intellectual Disability - INAS-FID) ve Uluslararası Tekerlekli
Sandalye ve Ampute Spor Federasyonu (International Wheelchair and Ampute
Sports Federation - IWAS) ndan oluşan dört Uluslararası Spor Federasyonu IPC (Uluslararası
Paralimpik) üyesidir.
Paralimpik Oyunları Yaz Oyunları 1960 Roma’da 23 Ülke’den 400 Sporcuyla başlayıp,
2008 Pekin Olimpiyatlarında 145 Ülkeden 4000 Sporcu katılımına, Yaz Oyunlarından 16 yıl
sonra da İsveç’te 13 Ülkeden 250 Sporcu katılımıyla başlayan 12-21 Mart 2010 tarihleri
arasında 5 spor dalında 64 yarışma yapılan Kış Paralimpik oyunları Kanada’nın Vancouer
kentinde 44 Ülkeden 503 Sporcunun katılımıyla gerçekleşmiştir. Paralimpik Oyunlarının
Olimpiyat Oyunlarına paralel devasa bir organizasyon olma yolunda ilerlediği
görülmektedir.
Engelliler Sporu dolayısıyla Paralimpik spor branşları Rehabilitasyon Sporunu da içermektedir.
Engelliler Sporunda mesafe kateden Ülkeler elit sporcularla yapılan başarı sporunun
yanında Rehabilitasyon Sporuna da önem vermekte ve teşvik etmektedirler.
Ülkemizde organize olmakta olan Milli Paralimpik Komitesi Rehabilitasyon Sporunu da
göz ardı etmeden organize olmalı, teşvik etmeli. Hatta bu konuda Üniversitelerle protokoller
yaparak nitelikli eleman yetiştirme programları yapılmalıdır.</Özetçe>
<Anahtar>Rehabilitasyon Sporu, Engelliler Sporu, Paralimpik</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Spor Kulüplerinde Örgütsel Çatışma Yönetimi</Başlık>
<Özetçe>Çalışma hayatımızın her anında grup üyeleri veya çalışanlar ile iletişim ve etkileşim içinde
olduğumuzdan çatışmalar kaçınılmazdır. Çatışma, iki veya daha fazla insan, gruplar ya
da departmanlar arasında farklı bakış ve düşüncelerin ortaya çıkmasından kaynaklanan
anlaşmazlıklardır. Önemli olan nokta ortaya çıkan bu çatışmaları nasıl yönettiğimiz ve bu
durumlar karşısında hangi yönde tepkiler verdiğimizdir. Çatışmalara karşı uygulayacağımız
strateji ve yöntemler kendimizin ve kurumumuzun başarısını doğrudan etkileyecektir.
Çalışmamızda spor kulüplerindeki görev yapan spor yöneticileri ve antrenörlerinin
çatışma durumunda bu çatışmanın sonlandırılması için hangi stratejiyi uyguladıklarını tespit
etmeyi amaçladık.</Özetçe>
<Anahtar>Spor Yöneticisi, Çatışma Yönetimi, Spor Yönetimi</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Judo Sporunun Görme Engelli Öğrenciler Üzerine Etkisinin Bazı Parametreler Açısından İncelenmesi</Başlık>
<Özetçe>Bu çalışmada, judo sporunun görme engelli öğrencilerin bazı fiziksel parametreleri üzerindeki
etkilerinin incelenmesi amaçlanmıştır. Çalışmaya İstanbul Anadolu yakasında bulunan
Türkan Sabancı Görme Engelliler İlköğretim Okulunda okuyan 12-14 yaş arasında
15 erkek ve 2 kız olmak üzere görme sorunlarının dışında, spor yapmalarına herhangi bir
engeli olmayan öğrenciler katılmıştır. Çalışmada öncelikle, gönüllü öğrencilerin kondisyon
ve temel becerileri içeren dört haftalık ön antrenman programı (haftada bir gün 90 dakika)
uygulanmıştır. Sonraki aşamada çalışmaya devam edebilen gönüllülerin fiziksel
uygunluk düzeyleri incelenmiştir. Gönüllülerin yaş, boy, kilo, triceps ve calf skinfold ölçüm
parametreleri ile engelliler için geliştirilmiş brockport test bataryasına göre uygulanan
(push up (şınav), pull up (düz kolla barda kalma), 1 mil koşu yürüme testi, curl up (mekik),
trunk lift (ters mekik) testi, otur uzan esneklik testi, bükülü kolla barda asılı kalma) fiziksel
parametreleri alınmış sonraki 2 aylık süreçte temel judo çalışmaları yaptırılmıştır. Çalışmanın
sonrasında gönüllüler yine aynı test bataryası ile değerlendirilmiştir. Ölçümler
sonucu elde edilen verilerin analizinde T-testi uygulanmıştır. Çalışmanın ilk ve son test parametrelerine
baktığımız da boy ve bükülü kol barda asılı kalma parametrelerinde anlamlı
fark bulunamazken (P>0.05), kilo, triceps, calf, push up, pull up, koşma-yürüme, mekik
ve ters mekik parametrelerinde -,001 düzeyinde anlamlı farklılık bulunmuştur.
Araştırma sonucu, görme engelli öğrenciler üzerinde yapılan iki aylık judo temel eğitiminin,
engelli öğrencilerin fiziksel gelişimleri üzerinde olumlu etkilerinin olduğu tespit edilmiştir.</Özetçe>
<Anahtar>Engellilik, Görme Engelli, Fiziksel Parametreler</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İstanbul Üniversitesi Öğretim Elemanlarının Unvanlarına Ve Meslek Gruplarına Göre Fiziksel Aktivite Düzeylerinin İncelenmesi</Başlık>
<Özetçe>İnsanların yaşam tarzları, yeni teknolojik gelişmelerin sağladığı konfor nedeniyle sürekli
değişime uğramakta, fiziksel aktivite ile ifade edilen etkinliklerin azalmasına neden olmaktadır.
Fiziksel aktivitedeki bu azalmanın sonucu olarak ortaya çıkan hastalıklar da
büyük bir halk sağlığı sorununu ortaya çıkarmaktadır. 1900’lü yıllarda en sık görülen ve
ölüme neden olan hastalıklar sırasıyla zatürre, verem ve ishal iken, günümüzde hareket
azlığına bağlı olarak gelişen kalp hastalığı, kanser ve inme (felç) olarak sıralanmaktadır.
Bu nedenlerle, bireylerin fiziksel aktivite düzeylerinin belirlenerek, fiziksel aktivite düzeyleri
düşük bireylerin fiziksel aktiviteye yönlendirilmesinin sağlanması, toplum sağlığı açısında
büyük önem arz etmektedir.
Bu araştırma, İstanbul Üniversitesinde görev yapan gönüllü öğretim elemanlarının fiziksel
aktivite düzeylerini belirlemek amacıyla yapılmıştır. Deneklerin fiziksel aktivite düzeylerini
belirlemek üzere, geçerliliği ve güvenirliliği Karaca (2000) ve arkadaşları tarafından
yapılmış olan Fiziksel Aktivite Düzeyini Araştırma (FADA) anketi kullanılarak yapılmıştır.
Anket, deneklerin çalıştıkları iş türünü, ev işlerini, hobilerini, uyku sürelerini, merdiven kullanmalarını,
ulaşım ve spor aktivite düzeylerini sorgulamaktadır. Araştırmaya, yaş ortalaması
34,802 ± 9,003, beden ağırlığı ortalaması 60,198 ± 7,903 olan 101 bayanlar ile yaş
ortalaması 35,942 ± 7,729, beden ağırlığı ortalaması 83,841 ± 14,960 olan 69 erkek ve toplam
170 gönüllü öğretim elemanı (profesör, doçent, yardımcı doçent, PhD ve Araştırma
görevlisi) katılmıştır. Anketten elde edilen verilere göre, deneklerin beden kütle indeksleri
(BKİ) bayanlarda 22,295±2,908, erkeklerde ise 26,569 ± 3,684 olarak bulunmuştur. Deneklerin
farklı aktivitelere göre, beden ağırlıkları başına saatte harcadıkları kaloriler (KH)
ortalaması bayanlarda 44,195± 9,428, erkeklerde de 42,461±12,007 olarak hesaplanmıştır.
Verilerin değerlendirilmesi, SPSS istatistik programı aracılığıyla yapılmıştır. Bağımlı ve bağımsız
değişkenler arasındaki ilişkiler yanında, grup ortalamalarının karşılaştırılması da yapılmıştır.
Sonuç olarak, bu çalışmaya katılan deneklerin BKI değerlerine bakıldığında yapısal olarak
bayanlar normal düzeyde, erkekler ise hafif şişman oldukları görülmektedir. Deneklerin
fiziksel aktivite düzeyleri ise orta düzeyde bulunmuştur. Unvanlara göre bayan
öğretim elemanlarının BKİ değerleri arasında fark bulunmazken erkek deneklerin ortalamaları
arasında fark bulunmuştur (-,05).</Özetçe>
<Anahtar>Fiziksel Uygunluk, FADA, Öğretim Elemanı</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İstanbul Üniversitesi’nde Beden Eğitimi Dersi Alan ve Almayan Öğrencilerin Fiziksel Aktivite Düzeylerinin Karşılaştırılması</Başlık>
<Özetçe>İstanbul Üniversitesi’nde beden eğitimi dersi alan ve almayan öğrencilerinin fiziksel aktivite
düzeylerini belirlemek amacıyla yapılan bu çalışmaya yaş ortalaması 21.4±1.940 yıl,
beden ağırlığı ortalaması 63.336±9.851 kg. ve boy ortalaması 172.85±0.83 cm. olan üniversite
son sınıf ögrencisi 67 erkek ve 43 bayan olmak üzere toplam 110 öğrenci denek
olarak alınmıştır. Deneklerin fiziksel aktivite düzeyini (FAD) belirlemek üzere toplam sekiz
sorudan oluşan bir anket kullanılmış ve anketin talimatına göre FAP hesaplanmıştır. Bu hesaplamalar
sonunda, tüm deneklerin FAP puan ortalaması 62.609±21.887 olarak bulunmuştur.
Ankette yer alan soruların en yüksek puanına (139 puan) göre deneklerin aldıkları
bu ortalama puanın yüzdesi ise 45.042±15.746 gibi bir değerdir. Bayan deneklerin puan
ortalaması 52.186±19.025, bu puanın yüzdesi ise 37.544±13.687 dir. Erkeklerdeki FAP
puan ortalaması ise 69.298±21.086, bu puanın yüzdesi ise 49.855±15.170 olarak bulunmuştur.
Öğrenciliği sırasında beden eğitimi dersi alan deneklerin FAP ortalaması
61.035±23.146, bu puanın yüzdesi 43.909±16.652 dir. Beden eğitimi dersi almayanların
FAP ortalamaları ise 64.843±20.382, bu puanın yüzdesi ise 46.649±14.663 dür. Yapılan
istatistiki çözümlemeler sonunda, Üniversitede beden eğitimi dersi alan öğrencilerin fiziksel
aktivite puanlarında (FAP) herhangi bir farkın ortaya çıkmadığı görülmüştür. Bu
sonuç bize, uygulanmakta olan beden eğitimi derslerinin yeniden gözden geçirilmesi gerektiğini
ifade etmektedir.</Özetçe>
<Anahtar>Beden Eğitimi, Öğrenci, Fiziksel Aktivite</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>15 Yaş Çocuklarının Antropometrik Özelliklerinin İncelenmesi</Başlık>
<Özetçe>Araştırmada, 15 yaş gruplarındaki çocukların antropometrik özelliklerinin incelenmesi
amaçlanmıştır. Araştırmaya, 15 yaş grubunda futbolcu (n:37), fitness (n:51) ile sedanter
(n:51) olmak üzere toplam 139 gönüllü katılmıştır. Gönüllülerin yaş, boy, kilo, oturma yüksekliği,
kulaç uzunluğu, çevre (omuz, bel, göğüs, uyluk, kalf, biceps ekstansiyon, biceps
fleksiyon) ve somatotip (endomorf, mezomorf ve ektomorf) parametreleri ölçülmüştür.
İstatistiki analizler için SPSS adlı paket programı ile One-Way Anova ve Tukey HSD testi
kullanılmıştır. Gruplar arası karşılaştırma sonucu, boy, oturma yüksekliği ve kulaç uzunluğu
parametrelerinde p>0.05 düzeyinde anlamlı farklılıklar bulunamamıştır. Bel, göğüs
ve kalf çevre parametrelerinde parametrelerinde -.05 anlamlı farklılıklar bulunurken,
kilo, omuz, uyluk, biceps ekstansiyon ve fleksiyon çevre, endomorf, mezomorf ve ektomorf
parametresinde -.01 düzeyinde anlamlı farklılık bulunmuştur.
Sonuç olarak; Uzun süre sürdürülen düzenli egzersizin türü ne olursa olsun çocukların antropometrik
yapısını ve somototip düzeylerini etkilemektedir. Ancak bu etki henüz büyüme
ve gelişme döneminde bulunan çocuklarda yeterince belirgin değildir.</Özetçe>
<Anahtar>Çocuk, Antropometri, Somatotip</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Futbolcu Çocukların Fiziksel Uygunluk Düzeylerinin İncelenmesi</Başlık>
<Özetçe>Araştırmada, 9-11 yaş gruplarındaki futbolcu çocukların fiziksel uygunluk düzeylerinin incelenmesi
amaçlanmıştır.
Futbolcuların, yaş, boy, kilo, beden kitle indeksi (BKİ), dikey sıçrama, anaerobik güç,
maksimal oksijen kullanımı (VO2max.), esneklik, 30 m sprint, vücut yağ yüzdesi (VYY),
vücut yağ kitlesi (VYK), yağsız vücut kitlesi (YVK) parametreleri ölçülmüştür.
İstatistiki analizler için SPSS adlı paket programı ile One-Way Anova ve Tukey HSD testi
kullanılmıştır.
Gruplar arası karşılaştırma sonucu, esneklik, VYY parametrelerinde anlamlı farklılık bulunamamıştır.
BKİ, anaerobik güç, VYK parametrelerinde -,05 düzeyinde anlamlı farklılık
bulunurken, boy, kilo, dikey sıçrama, 30 m sprint, YVK ve VO2max parametrelerinde
-,01 düzeyinde anlamlı farklılık bulunmuştur.
Sonuç olarak, futbolcu çocukların fiziksel, fizyolojik ve antropometrik değerleri açısından
9-10 yaşları arasındaki gelişimler fazla belirgin değilken, 10-11 yaşları arasında bahsedilen
değerler daha gelişmiş gözükmektedir.</Özetçe>
<Anahtar>Futbol, Çocuk, Fiziksel Uygunluk</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>12-14 Yaş Futbolcuların Antrenörlerinden Algıladıkları Ve Tercih Ettikleri Lider Davranışları İle İlgili Sporcu Tatmini</Başlık>
<Özetçe>Bu çalışma Bank Asya 1. Futbol Ligi ve 2. Lig B kategorisinde alt yapı akademi takımlarında
futbol oynayan sporcuların antrenörlerinden algıladıkları lider davranışları tercih ettikleri
lider davranışları arasındaki farkı sporcuların kendi görüşleri çerçevesinde tespit
etmek ve sporcunun aldığı tatmin ile(tatmin düzeyi ile) lider davranışı arasındaki ilişkiyi belirleme
amacına yöneliktir. Veri elde etme aracı olarak Chelladurai’nin Sporda Liderlik Ölçeği
ve Sporcu Tatmin Anketi uygulanmıştır. Lider davranışı beş alt boyut ile, Sporcu
Tatmini 7 alt boyutu ile değerlendirilmiştir. Araştırmada futbolcunun oynamış olduğu
mevki, yaşı, eğitim durumu, antrenörüyle birlikte çalışma süresi ve antrenörün yaşına göre
de bulgular değerlendirilmiştir. Verileri SPSS paket kullanılarak analiz edilmiş, frekans, t
testi, korelasyon ve ANOVA testi yapılmıştır.
Araştırmaya Bak Asya 1.Futbol Ligi ve 2.Lig B kategorisinde alt yapı akademi takımlarında
futbol oynayan 107 sporcu katılmıştır. Sporcuların 31’i defans, 42’i ortasaha, 25’i
hücum ve 9’iu kaleci olarak görev yapmaktadır. Sonuç olarak; antrenörlerinde algıladıkları
lider davranışı ile tercih ettikleri lider davranışlarının 2 alt boyutu, otokratik davranış ve
demokratik davranış da farklılığa rastlanmıştır. Sporcuların görüşlerine bakıldığında mevcut
olandan daha fazla demokratik davranış ve otokratik davranışı tercih etmektedirler.
Araştırmada antrenör özellikleri kriter olarak alındığında algılanan ve tercih edilen lider
davranışları ve tatmin arasında fark görülmezken, sporcu niteliklerine bağlı olarak tercih
ettikleri lider davranışları arasında farklılığa rastlanmıştır.</Özetçe>
<Anahtar>Antrenör, Futbol, Liderlik, Sporcu Tatmini</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>Ilımlı Aerobik Egzersizlerin İmmünoglobilinler İle Acth Ve Kortizol Hormonları Üzerine Etkisi</Başlık>
<Özetçe>Araştırmada, sedanterlere orta şiddette akut ve 8 hafta süre ile uygulanacak kronik antrenmanların,
immünogloblinler ve adrenocorticotropic hormon (ACTH) ve kortizol hormonları
üzerine etkilerinin araştırılması amaçlanmıştır.
Araştırmaya, sedanter yaşam süren ve geçmişte düzenli egzersiz alışkanlığı olmayan 15
yetişkin erkek, gönüllü olarak katılmıştır.
Araştırmada IgA, IgG, IgM, IgE, ACTH ve kortizol hormonları plazma düzeyleri ölçülmüştür.
Gönüllülere uygulanan birinci ölçüm, egzersiz öncesi (E.Ö.), ikinci ölçüm akut egzersiz
sonrası (A.E.S) ve ılımlı aerobik kronik egzersizden sonra (K.E.S.) ölçümler olarak uygulanmıştır.
İstatistiksel değerlendirmede, SPSS programı ile Wilcoxon Signed Ranks testi
uygulanmıştır. Anlamlılık düzeyi -.05 olarak kabul edilmiştir.
Gönüllülerin EÖ ve akut egzersizden hemen sonraki testlerden alınan kan örneklerinin karşılaştırılması
sonucu; IgA, IgG, IgM ve IgE parametrelerinde anlamlı farklılık bulunamazken
(p>0.05), ACTH ve kortizol düzeylerinde anlamlı farklılıklar bulunmuştur (-.05).
Gönüllülerin EÖ test ile KES testte alınan kan örneklerinin karşılaştırılması sonucu; IgM ve
IgE düzeylerinde anlamlı farklılık bulunamazken (p>0.05), IgA, IgG, ACTH ve kortizol düzeylerinde
anlamlı farklılıklar bulunmuştur (-.05).
Sonuç olarak; ılımlı aerobik akut egzersizin immünoglobulinler üzerine anlamlı etkilerinin olmadığı
ancak ACTH ve kortizol salınım seviyelerini etkilediği anlaşılmaktadır. Ilımlı aerobik
kronik egzersizlerin ise bazı immünoglobulinlerin salınım seviyelerini artırırken, bazılarında
etkili olamadığı ancak ACTH ve kortizol salınım düzeylerini etkilediği söylenebilir.</Özetçe>
<Anahtar>Aerobik Egzersiz, İmmünoglobulin, Hormon</Anahtar>
<Kaynak>Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BALIKESİR İLİNDEKİ BEDEN EĞİTİMİ ÖĞRETMENLERİNİN İŞ DOYUMU</Başlık>
<Özetçe>Bu çalışma, Balıkesir ilinde görev yapmakta olan Beden Eğitimi Öğretmenlerinin iş doyum düzeyleri ile cinsiyet, mesleki kıdem, yaş, ücret ve okuldaki araç-gereç değişkenleri arasındaki doyum ilişkisinin olup olmadığını tespit etmek amacı ile yapılmıştır.
Araştırmanın evrenini 2004-2005 öğretim yılında Balıkesir ilindeki ilk ve orta öğretim kurumlarında görev yapan 106 beden eğitimi öğretmeni oluşturmaktadır. Meslekleriyle ilgili doyumu ölçebilmek için çeviri ile geçerlilik ve güvenirlilik çalışmaları Gökçor'lar tarafından yapılmış olan ve likert tipindeki 20 sorudan oluşan Minnesota İş doyumu Ölçeği (Minnesota Satisfaction Questionnaire) uygulanmıştır. Elde edilen verilerin değerlendirilmesinde yüzde, frekans, Anova ve T-testi analizleri kullanılmıştır.
Çağdaş toplumlarda gerek genel eğitim sistemi, gerekse toplum hayatının diğer kesimlerinde beden eğitimi ve spor faaliyetleri, bireylerin fiziksel, zihinsel, sosyal ve moral gelişimlerinde önemli katkılar sağlar. Beden eğitimi, eğitimin ayrılmaz bir parçasıdır. Beden eğitimi dersleri bireyin, toplumun ve beden eğitimi öğretmenlerinin beklentileri doğrultusunda gerçekleştirildiği takdirde beden eğitimi öğretmenlerinin verimi artmakla birlikte, iş doyumu da yükselecektir.
Balıkesir ilindeki beden eğitimi öğretmenlerinin iş doyumlarına içsel ve dışsal faktörler olarak bakıldığında her iki faktör genel itibari ile “Memnunum” aralığında görülmüştür. Beden Eğitimi Öğretmenlerinin iş doyumunu etkileyen maaş yeterliliği, yaş ve araç-gereç yeterliliği değişkenlerinde farklılık tespit edilmiştir. Bu farklılıklar maaş yeterliliği değişkenin dışsal etmenler faktöründe X:4.20 ortalama ile “Evet” düzeyinde belirtilirken, “Hayır” düzeyinde ise bu oran X:2,93 değerinde görülmektedir. Hayır ve kısmen ( X:3,67) cevabı verenler arasında da anlamlı fark ortaya çıkmıştır. Beden eğitimi öğretmenlerinin araç-gereç yeterliliği hakkındaki düşüncelerine bakıldığında ise içsel etmenler faktöründe kısmen yeterli X:4.26 ortalama ile hiç yeterli değil X:3.91 ortalama değerlerinde anlamlı fark görülmektedir. Yaş değişkenine bakıldığında öğretmenler dışsal etmenler faktöründe 25-30 yaş grubu :3,89 ortalama ile “Memnunum” düzeyinde görüş belirtirlerken, 36-41 ( X:3,17) ve 42 ve üzeri ( X:3,29) yaş gruplarına göre anlamlılık düzeyinde olarak daha memnun çıkmıştır.</Özetçe>
<Anahtar>Beden Eğitimi Öğretmeni,iş doyumu </Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GÜREŞ HAKEMLERİNİN TEMEL PSİKOLOJİK İHTİYAÇLARININ İNCELENMESİ</Başlık>
<Özetçe>Bu çalışmanın amacı güreş hakemlerinin psikolojik ihtiyaç düzeylerinin incelenmesidir. Bu araştırmaya Türkiye güreş federasyonuna bağlı 39 Uluslar arası, 32 Milli güreş hakemi katılmıştır. Anketler 2006-2007 sezonunda farklı müsabakalarda görev yapan hakemlere uygulanmıştır. Veri toplamak amacıyla Deci ve Ryan (2000) tarafından geliştirilen, Kesici, Üre ve ark.( 2002) tarafından Türkçe’ye uyarlaması yapılan Temel Psikolojik İhtiyaçlar Ölçeği kullanılmıştır. Elde edilen bulgular SPSS 10,0 paket programı kullanılarak değerlendirilmiştir. 
Bu çalışmanın sonucuna göre milli hakemlerin Uluslar arası hakemlere göre özerklik, yeterlik ve ilişki ihtiyaç düzeylerinin yüksek olduğu, hakemlik yılı değişkenine göre 4-13 yıl arasında olan hakemlerin 24-32 yıl arasında olan hakemlere göre özerklik, yeterlik ve ilişki ihtiyacının yüksek olduğu, yaş değişkenine göre 37-49 yaş arasında olan hakemlerin 50-61 yaş arasında olan hakemlere göre yeterlik ihtiyacının yüksek olduğu sonucu ortaya çıkmıştır. </Özetçe>
<Anahtar>Psikolojik ihtiyaç, hakem, güreş,</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İLKÖĞRETİM OKULLARINDA GÖREV YAPAN BEDEN EĞİTİMİ ÖĞRETMENLERİNİN KULLANDIKLARI ÖĞRETİM YÖNTEMLERİ</Başlık>
<Özetçe>Bu araştırmada ilköğretim okullarında çalışan beden eğitimi öğretmenlerinin beden eğitimi derslerinde en çok kullandıkları öğretim yöntemleri tespit edilmeye çalışılmıştır. Aksaray ve Kırşehir illerinde yürütülen araştırmaya il merkezlerinde çalışan 55 ilköğretim okulu beden eğitimi öğretmeni katılmıştır. Survey yönteminin kullanıldığı araştırmanın verilerinin elde edilmesinde araştırmacı tarafından hazırlanan anket formu kullanılmıştır. Araştırma verilerine göre; beden eğitim öğretmenlerinin derslerinde en fazla gösteri, anlatım ve alıştırma yöntemlerini kullandıkları görülürken en az görevlendirme, değerlendirme ve medya yardımlı öğretim yöntemlerini kullandıkları görülmüştür. Cinsiyete göre yapılan karşılaştırmalarda; bayan öğretmenler, erkek meslektaşlarına kıyasla görevlendirme yöntemini daha fazla tercih etmektedir. Öğretmenlerin mesleki kıdemleri açısından sonuçlara bakıldığında; mesleki kıdemi yüksek olan öğretmenler anlatım ve gösteri yöntemini daha fazla tercih ederken; mesleki kıdemi az olan öğretmenlerin eşli çalışma yöntemini daha fazla tercih ettikleri görülmüştür.</Özetçe>
<Anahtar>Beden Eğitimi, Öğretim Yöntemleri</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>PLİOMETRİK ANTRENMANIN 16-18 YAŞ GRUBU ERKEK FUTBOLCULARIN BAZI FİZİKSEL VE FİZYOLOJİK PARAMETRELERİ ÜZERİNE ETKİSİ.</Başlık>
<Özetçe>Çalışma, 10 haftalık pliometrik antrenman programının 16-18 yaş grubu erkek futbolcuların bazı fiziksel ve fizyolojik parametreleri üzerine etkilerini tespit etmek amacıyla yapılmıştır. Araştırmaya, sağlıklı, 12 deney, 12 kontrol grubu toplam 24 futbolcu gönüllü olarak katılmıştır. Deney ve kontrol grubu düzenli olarak futbol antrenmanlarına devam ederken, deney grubuna futbol antrenmanlarının yanında 10 hafta, haftada iki gün pliometrik antrenman yaptırılmıştır. Antrenman öncesi (ön test) ve sonrası (son test) iki ölçüm alınmıştır. Deneklerin fiziksel ve fizyolojik parametreleri bilimsel geçerliliği kabul edilen laboratuar ve alan testleri ile belirlenmiştir. İstatistiksel analiz, SPSS For Windows 11.0 paket programında; grup içi değerlendirmelerde paried sample t-testi, gruplar arası değerlendirmelerde ise independent sample t-testi kullanılmıştır.
Yapılan 10 haftalık antrenman programı sonucunda, deney grubunun ön ve son testleri karşılaştırıldığında; İKAS, vücut yağ yüzdesi, anaerobik güç, esneklik, 30 m sürat, aerobik güç ve 15 sn tekrarlı sıçrama değerlerinde ve vücut ağırlığında anlamlılık tespit edilmiştir. Kontrol grubunda ise anaerobik güç ve 15 sn tekrarlı sıçrama değerleri dışında diğer bütün parametrelerde anlamlılık gözlenmiştir.
Deney grubu ve kontrol grubunun değerleri karşılaştırıldığında; ön test ölçümlerinde anlamlılık bulunmazken, son testte; anaerobik güç, esneklik, 15 sn tekrarlı sıçrama değerlerinde anlamlılık tespit edilmiştir. 
Sonuç olarak; 16-18 yaş grubu futbolcularda, futbol antrenmanları ile birlikte yapılan 10 haftalık pliometrik antrenmanların, esnekliğe, anaerobik güce, maksimal ve çabuk kuvvette devamlılığın bir göstergesi olan 15 sn tekrarlı sıçramaya olumlu yönde etkisi olduğu tespit edilmiştir.</Özetçe>
<Anahtar>Pliometrik antrenman, futbol, sürat, esneklik, anaerobik güç.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BAYAN BASKETBOLCULARIN ANTROPOMETRİK ÖZELLİKLERİ: SOMATOTİP VE VÜCUT BİLEŞİMİ DEĞERLERİ</Başlık>
<Özetçe>Bu çalışmada, farklı kategorilerde basketbol oynayan bayan sporcuların, somatotip özelliklerinin ve vücut bileşimi değerlerinin kategorilere göre değişimi incelenmektedir. Bu amaç doğrultusunda Et-Balık Spor Kulübü’nde 4 farklı kategoride basketbol oynayan 37 bayan sporcudan “International Biological Programme (IBP)” ve “International Society for the Advancement of Kinanthropometry (ISAK)”nin öngördüğü teknikler doğrultusunda ağırlık, boy, diz ve dirsek genişliği, gevşek biceps ve ayakta baldır çevresi, triceps, biceps, subscapular, suprailiac ve baldır deri kıvrımı kalınlığı olmak üzere 11 antropometrik ölçü alınmıştır. Sporcuların genel yaş ortalaması 13.84 + 4.34, ağırlık ortalaması 55.4 + 15.7 kg, boy ortalaması ise 162.2 + 11.6 cm olarak belirlenmiştir. Çalışmamız sonucunda vücuttaki yağ miktarı değerinin, minik kategoriden büyük kategoriye doğru artış eğiliminde olduğu gözlenmiştir. Sporcuların somatotip özelliklerinin kategorilere göre farklılık gösterdiği tespit edilmiştir. Örneklem grubumuzda yer alan sporcuların somatotip özellikleri, genel olarak endomorfik mezomorf olarak belirlenmiştir. </Özetçe>
<Anahtar>antropometri, vücut bileşimi, somatotip, basketbol, spor</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK VE YABANCI ÜLKE MİLLİ TAKIM BADMINTONCULARININ BAZI FİZİKSEL VE FİZYOLOJİK ÖZELLİKLERİNİN DEĞERLENDİRİLMESİ</Başlık>
<Özetçe>Bu araştırma, Türk ve yabancı ülke milli takım badmintoncularının bazı fiziksel ve fizyolojik özelliklerinin değerlendirilmesi amacıyla yapıldı. 
Araştırmaya, 16–18 yaş aralığında 12 Türk, 13 yabancı erkek ile 11 Türk, 14 yabancı bayan olmak üzere toplam 50 elit badmintoncu gönüllü olarak katıldı. Deneklerin, beden kitle indeksi, görsel ve işitsel reaksiyon zamanı, anaerobik güç, vücut yağ yüzdesi ve somatotip özellikleri tespit edildi. 
Türk erkek badmintoncuların görsel sağ el reaksiyon zamanlarının yabancı badmintonculardan daha düşük (iyi derece) olduğu tespit edilirken, diğer fiziksel parametrelerde gruplar arasında istatistiksel olarak anlamlı bir fark bulunamadı. Türk bayan badmintoncuların, yabancı bayan badmintonculara göre görsel sol el reaksiyon zamanlarının daha iyi ve daha düşük mezomorfiye sahip olduğu tespit edilirken, diğer fiziksel parametrelerde gruplar arasında istatistiksel olarak anlamlı bir fark bulunamadı.
Sonuç olarak, Türk milli takımında yer alan badmintoncularla, farklı ülke milli takımlarında yer alan badmintoncuların benzer fiziksel ve fizyolojik özelliklere sahip olduğu söylenebilir.</Özetçe>
<Anahtar>Badminton, Fiziksel özellik, Fizyolojik özellik.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>EĞİTİLEBİLİR ZİHİNSEL ENGELLİ ERKEK ÇOCUKLARIN BAZI MOTOR BECERİLERİNE ANTRENMANIN ETKİSİ</Başlık>
<Özetçe>Bu çalışma, antrenmanların Eğitilebilir Zihinsel Engelli (EZE) çocukların bazı motor becerilerine etkisini araştırmak amacıyla planlandı. Çalışmaya yaş, boy, ve IQ ortalama değerleri sırasıyla 14 yıl, 154 cm, 59,1puan olan 11 adet eğitilebilir zihinsel engelli erkek çocuk katıldı.
Antrenman programından üç gün önce ve sonra Hastad ve Lacy(1989) ve Vannier ve Fait (1975)’in önerdiği bazı motor yetenek testleri uygulandı. Antrenman programları haftada üç gün 10 hafta süreyle uygulandı. Bulgular, paired sample t testi ile bilgisayar ortamında değerlendirildi.
Araştırma sonuçlarına göre, sağlık topu fırlatma, 27m (25 yard) koşu, genel vücut esnekliği, durarak uzun atlama ve disklere dokunma değerleri arasındaki fark istatistiksel olarak önemli bulundu. Statik denge ve reaksiyon zamanlarındaki gelişmelerin ise anlamlı olmadığı tespit edildi.
Bu araştırmada, düzenli antrenmanlarla EZE çocukların bazı motor becerilerinin önemli derecede geliştiği görüldü.</Özetçe>
<Anahtar>Eğitilebilir Zihinsel Engelliler, Antrenman, Motor Yetenek</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FARKLI ÜNİVERSİTELERDEKİ SPOR TARAFTARLARININ TAKIMLARI İLE ÖZDEŞLEŞME DÜZEYLERİ</Başlık>
<Özetçe>Bu çalışmanın amacı üniversite öğrencisi olan spor taraftarlarının taraftarı oldukları takımla özdeşleşme düzeylerini incelemektir. 
Çalışmaya Aksaray, Başkent, Dumlupınar ve Sakarya Üniversitelerinin Beden Eğitimi ve Spor Yüksekokulları (BESYO) ve Spor Bilimleri bölümlerinde okuyan 17-29 yaşları arasında 198 kız ( yaş = 22.36±1.18) ve 402 erkek ( yaş = 23.32±1.18) toplam 600 öğrenci gönüllü olarak katılmıştır. Veriler, Wann ve Branscombe tarafından geliştirilen “Spor Taraftarı Özdeşleşme Ölçeği (Sport Spectator Identification Scale-SSIS)” yolu ile toplanmıştır. Ölçek, 1, hiç önemli değil, hiç, hiç hoşlanmam, 8 ise çok önemli, bütünüyle, çok hoşlanırım gibi iki zıt ucu gösteren 8’li Likert formatındadır. 7 maddeden oluşan ölçekte yüksek puanlar özdeşleşmenin fazla olduğunu işaret etmektedir. Geçerlik güvenirlik çalışması Günay ve Tiryaki (2003) tarafından yapılan ölçek tek faktörle açıklanmaktadır. Verilerin analizinde “t” testi ve Tek Yönlü Varyans Analizi kullanılmıştır. 
Çalışmada farklı üniversitelerdeki öğrencilerin spor taraftarı olarak takımları ile özdeşleşme düzeyleri arasında anlamlı bir fark bulunmazken, erkek ve kız üniversite öğrencileri arasında istatistiksel olarak anlamlı farklılık bulunmuştur. Ayrıca bir alt değişken olarak incelenen; taraftar birliklerine üye olan ve olmayan üniversite öğrencilerinin özdeşleşme düzeyleri arasında da anlamlı farklılık bulunmuştur. 
Sonuç olarak değişik illerde bulunan üniversitelerin BESYO ve Spor Bilimleri Bölümleri öğrencilerinin spor taraftarı olarak takımları ile özdeşleşme düzeyleri arasında anlamlı farklılık olmadığı ortaya çıkmıştır. Bununla birlikte kız ve erkek öğrencilerle herhangi bir taraftar birliğine üye olan öğrenciler arasında özdeşleşme düzeylerinin farklı olduğu araştırmanın bir diğer sonucudur. </Özetçe>
<Anahtar>Spor taraftarı, özdeşleşme, üniversite öğrencileri.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK SPOR POLİTİKALARINDA ÖNGÖRÜLEN HEDEFLERİN GERÇEKLEŞME DÜZEYLERİNİN BELİRLENMESİ ÜZERİNE BİR ARAŞTIRMA (GSGM ÖRNEĞİ)</Başlık>
<Özetçe>Bu çalışmanın amacı; Türkiye Cumhuriyeti anayasalarında, kanunlarında ve kalkınma planlarında sporla ilgili öngörülen hedeflerin gerçekleşme düzeylerini tespit etmektir.
Araştırmanın evrenini Gençlik ve Spor Genel Müdürlüğünde çalışan personel, örneklemini ise Merkez Teşkilatında çalışan, Genel Müdür Yardımcıları, Daire Başkanları, Federasyon Başkanları, Federasyon Genel Sekreterleri, Şube Müdürleri, Şef ve Uzmanlardan oluşan 308 yönetici personel oluşturmaktadır. Çalışmada Türk Spor Politikalarında öngörülen hedeflerin gerçekleşme düzeylerini tespit etmeye yönelik bir anket uygulanmıştır. Anket hazırlanırken uzman kişilerin görüşleri alınmış, 30 kişilik bir Ön guruba pilot uygulama yapılarak son şekli verilmiştir. Birinci bölümde kişisel bilgilere, ikinci bölümde ise Türk Spor Politikalarının temelini oluşturan Anayasa, Kanunlar, Kalkınma Planları ve Hükümet Programlarında sporla ilgili öngörülen hedeflerin gerçekleşme düzeylerini tespit etmeye yönelik sorulara yer verilmiştir. Anketlerden elde edilen veriler SPSS programında frekans ve yüzde analizleri yapılarak tablolaştırılmış ve değerlendirilmiştir.
Araştırma sonucunda, Türk Spor Politikalarında öngörülen hedeflerin istenilen düzeyde gerçekleşmediği tespit edilmiştir. Yöneticilerin büyük bir çoğunluğu, sporun topluma yeterli bir şekilde yaygınlaştırılamadığını belirtirken, ayrıca tesislerin nitelik ve nicelik bakımından yetersiz olduğu ve var olan tesislerin halkın kullanımına yeterli bir şekilde sunulamadığı, özel sektörün katkısının artırılamadığı ve olimpiyatlarla ilgili çalışmaların yetersiz olduğu yönünde görüş bildirdikleri tespit edilmiştir.</Özetçe>
<Anahtar>Türk Spor Politikaları, Spor Yönetimi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR OKULU EĞİTİMİNİN GENÇ ERİŞKİN ERKEKLERİN FİZİKSEL KAPASİTELERİ ÜZERİNE ETKİSİ</Başlık>
<Özetçe>Bu çalışmanın amacı altı haftalık spor okulu eğitim programının 23-30 yaş arasındaki erkeklerin bazı fiziksel özellikleri üzerine etkisinin deneysel olarak araştırılmasıdır.

Çalışmaya 51 erkek denek (yaş: 25.7± 1.9yıl, boy: 174±5.8 cm, vücut ağırlığı: 72.1 9.7 kg) gönüllü olarak katıldı. Altı haftalık spor okulu eğitim programı süresince katılımcılara haftada beş gün sabah ve öğleden sonra ikişer saat uygulamalı egzersiz yaptırıldı.

Deneklerin eğitim öncesi (EÖ) ve sonrası (ES) vücut yağ yüzdeleri (VYY), vücut kitle indeksi (VKİ), sırt kuvveti, her iki elde el kavrama kuvveti, durarak uzun atlama mesafesi, bir dakikalık şınav, mekik ve barfiks sayıları ve 2400 m. koşu süreleri ölçüldü. EÖ ve ES değerleri arasındaki istatistik parametrik eşleştirilmiş t testi kullanılarak yapıldı. Antropometrik özellikler ve fonksiyonel testler arasındaki istatistiksel ilişkinin belirlenmesinde ise Pearson Correlation Coefficient analizleri kullanıldı. 

Altı haftalık spor okulu eğitimi sonrasında katılımcıların sırt kuvveti %14, her iki elde el kavrama kuvveti %5, esneklik %16, durarak uzun atlama mesafesi %5, vücut yağ yüzdesi %9, bir dakikalık şınav %36, mekik %27 ve barfiks sayıları %45 artış gösterirken 2400 m. mesafeyi koşu süresi %15 azaldı. VKİ’de anlamlı değişiklik gözlenmedi.
Altı haftalık spor okulu eğitiminin değerlendirmeye alınan fiziksel özellikler yönünden, bireylere anlamlı katkıda bulunduğu saptanmıştır.</Özetçe>
<Anahtar>Spor okulu, genç erkekler,antropometrik ölçümler, fonksiyonel testler.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>YÜZME HAVUZLARINDA GÜVENLİK VE YÖNETİM</Başlık>
<Özetçe>Bu çalışmada, Türkiye’de kamuya ait yüzme havuzlarının güvenlik ve yönetimi ile ilgili durumu araştırıldı. Bu amaçla, Gençlik ve Spor Genel Müdürlüğü, mahalli idareler ve eğitim kurumlarına ait sportif amaçlı kullanılan olimpik, yarı olimpik açık ve/veya kapalı toplam 80 yüzme havuzunda sağlık, güvenlik denetimleriyle ilgili hazırlanan kontrol listesi, doğal gözlem ve yetkili kişilerle yüz yüze görüşme yöntemi ile yerinde dolduruldu. 
Sonuçta Türkiye’deki havuzların cankurtaran seçimi ve eğitimi konusunda ortalama %52; acil durum teçhizatı bakımından %64,5; havuz emniyeti için gerekli işaret ve tabelaların %71; havuz kenarı ve çevresinin %75 oranlarında standartlara uygun olmadığı bulundu. Mevcut durumun kullanıcı sağlığını önemli düzeyde tehdit ettiği düşünüldüğünden havuz personelinin temel yaşam desteği verme, acil durum teçhizatını kullanma konularında periyodik eğitimden geçirilmesi ve her sektöre ait havuzlar için acil durum planının yapılması ile ilgili mevzuatın spordan Sorumlu Devlet Bakanlığı ile İçişleri, Sağlık, Turizm Bakanlıklarının ortaklaşa çıkarabilmesi için su sporlarını ilgilendiren federasyonlar ve konu ile ilgili sivil toplum örgütleri ile görüş alış verişi yapılması gerektiği kanısına varıldı.</Özetçe>
<Anahtar>Yüzme havuzları, güvenlik yönetimi.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR PAZARLAMASINDA HALKLA İLİŞKİLER VE SPONSORLUK İLİŞKİSİ</Başlık>
<Özetçe>Spor pazarlaması kavramı ile birlikte spor sektörü kavramı gündeme gelmiştir. Spor pazarlaması spor üzerinden markaların pazarlanması ve spor sosyal amaçlar için pazarlanması anlamını taşımaktadır. Pazarlamanın tutundurma faaliyetler içinde kişisel satış, reklam , halkla ilişkiler ve promosyondan oluşur. Halkla ilişkiler bu faaliyetler içinde müşterilerle duygusal bağlar oluşturarak oluşlu imaj yaratmayı hedefleyen bileşendir. Tüketiciler artık bilinçlenmiştir. Ayrıca halkla ilişkiler çalışmalarında belirlenecek hedef kitlelerin alanı genişlemektedir. Bu hedef kitle içine sadece spor hizmetinden yararlanacak bireyler değil, bu hizmette görev alan değişik gruplar ve taraftarlar yer almaktadır. Halkla ilişkilerde reklam için yapılacak harcamalar toplum yararını gözeten faaliyetlerde kullanılmakta, reklamın aksine medyadan yer satın almak yerine, olumlu haber değeri taşıyan faaliyetlerle haber olmak hedeflenmektedir. Kurumların sosyal sorumluluklarını yerine getirmesine yardım eden halkla ilişkiler faaliyetlerinin bir parçasını da sponsorluk faaliyetleri oluşturmaktadır. Markaların spor üzerinden pazarlanması için yapılan sponsorluk yatırımlarına karşın, sosyal spor pazarlamasına yönelik sponsorluk yatırımları markalar tarafından tercih edilmemektedir. Aslında bu alan pazarlamanın tutundurma faaliyetlerine ulaşması için sosyal sorumlulukların yerine getirilmesine hizmet edecek önemli bir mecradır. </Özetçe>
<Anahtar>Pazarlama, Spor Pazarlaması, Halkla İlişkiler, Sponsorluk</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ATLETİZM ANTRENÖRLERİNİN MESLEKİ TÜKENMİŞLİK DÜZEYLERİNİN İNCELENMESİ</Başlık>
<Özetçe>Bu araştırma, atletizm antrenörlerinin mesleki tükenmişlik düzeylerinin bazı değişkenlere göre farklılaşıp farklılaşmadığını ortaya koymak için gerçekleştirilmiştir. Atletizm antrenörlerinin cinsiyetlere göre duygusal tükenmişlik, duyarsızlaşma ve kişisel başarı hissi puan ortalamaları arasında değişkenlere bağlı olarak, medeni hallerine, yaşlarına, çalışma sürelerine, eğitim düzeylerine, meslekten memnunluk derecelerine ve sosyo-ekonomik durumlarına göre aralarında anlamlı bir fark bulunup bulunmadığı araştırılmıştır. Araştırmada veri toplama aracı olarak Maslach Tükenmişlik Envanteri (Maslach - Jackson, 1981) kullanılmıştır. 
Türkiye illeri arasından rasgele seçilen 7 Gençlik ve Spor İl Müdürlüğü’nde (İstanbul, Ankara, Konya, İzmir, Mersin, Bursa, Burdur) çalışmakta olan Atletizm antrenörlerine uygulanmış olan envanterde değerlendirmeye 21 bayan, 61 erkek olmak üzere toplam 82 antrenör dahil edilmiştir. Verilerin analizinde mesleki tükenmişlik düzeylerinin cinsiyetlere göre farklılığı Independent-Samples t Test kullanılarak tespit edilmiş ve yorumlar buna göre yapılmıştır. 
Duygusal tükenme ve duyarsızlaşma alt boyutları açısından her iki cinsiyette ve medeni hal durumlarına göre tükenmişliğin düşük olduğu görülmüş ve kişisel başarıda düşme hissi alt boyutunda ise her iki cinsiyette ve medeni hal durumlarına göre kişisel başarı algısı yüksek, dolayısı ile tükenmişliğin de düşük olduğu görülmüştür. 
Atletizm antrenörlerin, yaş durumlarına, çalışma yıllarına, görev yaptığı yere, ekonomik durumlarına ve eğitim durumlarına göre, tükenmişliğin alt boyutlarından olan duygusal tükenmişlik ve duyarsızlaşma düşük ve orta çıkar iken, kişisel başarı hissi puanları yüksek çıkmıştır. 
Atletizm antrenörlerinin tükenmişlik düzeyi alt ölçeklerinden duygusal tükenmişlik, duyarsızlaşma ve kişisel başarı hissi puanlarının cinsiyete göre karşılaştırılmasında, bayan ve erkek antrenörler arasında istatistiksel olarak anlamlı farklılık tespit edilmemiştir.</Özetçe>
<Anahtar>Tükenmişlik, Duygusal tükenmişlik, Duyarsızlaşma, Kişisel başarıda düşme hissi, Antrenör.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE REHBER ÖĞRETMENLERİ İLE OKUL YÖNETİCİLERİNİN ÖĞRENCİLERİN MADDE KULLANIMI VE BAĞIMLILIĞINI ÖNLEMEYE YÖNELİK BİLGİ GÖRÜŞ VE ÖNERİLERİLERİ (ANKARA İLİ İLKÖĞRETİM OKULLARI II. KADEME ÖRNEĞİ)</Başlık>
<Özetçe>Bu araştırma İlköğretim Okullarında görev yapan okul yöneticileri ile beden eğitimi ve rehberlik öğretmenlerinin öğrencilerin madde kullanımı ve bağımlılığının önlenmesine yönelik bilgi, görüş ve önerilerini ortaya koymak amacıyla gerçekleştirilmiştir.
Araştırmanın evrenini Ankara ili Altındağ, Çankaya, Etimesgut, Elmadağ, Keçiören, Mamak ve Yenimahalle ilçelerinde görev yapan 242 Okul Yöneticisi, 204 Rehber Öğretmen, 200 Beden Eğitimi Öğretmeni olmak üzere toplam 646 denek oluşturmaktadır. 
Verilerin tamamı araştırmacılar tarafından geliştirilen anket aracılığı ile elde edilmiştir. Toplanan verilerin değerlendirilmesinde ve bulunan değerlerin hesaplanmasında SPSS 13.0 istatistik paket program kullanılmıştır. Verilere faktör analizi uygulanarak sorular faktör yapılarına göre farklı ölçütler altında toplanmıştır Normallik sınamasına göre, verilerin normal dağılım göstermediği tespit edilmiştir. Dolayısıyla normal dağılım göstermeyen veriler için nonparametrik testlerden Mann-Whitney U ve Kruskal Wallis H (ANOVA) testleri kullanılmıştır. Varyans homojenliğine göre ise Post Hoc Multiple Comparision testlerinden Tukey HSD ve LSD testleri kullanılmıştır. Demografik değişkenlerin dağılımlarına bakmak için ise yüzde ve frekans hesaplamaları yapılmıştır. Bu çalışmada hata düzeyi 0.05 olarak alınmıştır.
Madde kullanımı ve bağımlılığını önleme ile ilgili katılımcıların görüşleri karşılaştırıldığında (yönetici – rehberlik öğretmeni, beden eğitimi öğretmeni – rehberlik öğretmeni) anlamlı farklılıklar olduğu tespit edilmiştir. 
Katılımcıların cinsiyetleri bakımından madde kullanımı ve bağımlılığıyla ilgili bilgi, görüş ve öneri düzeyleri arasında istatistiksel olarak anlamlı bir farklılık tespit edilmemiştir.
Katılımcıların görevleri bakımından madde kullanımı ve bağımlılığı ile ilgili bilgi düzeyleri ve görüşleri arasında istatistiksel olarak anlamlı bir farklılık olduğu tespit edilirken, önerileri arasında istatistiksel olarak anlamlı bir farklılık tespit edilmemiştir.</Özetçe>
<Anahtar>Madde Kullanımı, Önleme, Bilgi,Öneri, Görüş, Öğretmen, İlköğretim.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR YAPAN LİSE ÖĞRENCİLERİNİN PROBLEM ÇÖZME BECERİLERİNİN ÇEŞİTLİ DEĞİŞKENLER AÇISINDAN İNCELENMESİ</Başlık>
<Özetçe>Bu çalışmada, Türkiye’de kamuya ait yüzme havuzlarının güvenlik ve yönetimi ile ilgili durumu araştırıldı. Bu amaçla, Gençlik ve Spor Genel Müdürlüğü, mahalli idareler ve eğitim kurumlarına ait sportif amaçlı kullanılan olimpik, yarı olimpik açık ve/veya kapalı toplam 80 yüzme havuzunda sağlık, güvenlik denetimleriyle ilgili hazırlanan kontrol listesi, doğal gözlem ve yetkili kişilerle yüz yüze görüşme yöntemi ile yerinde dolduruldu. Sonuçta Türkiye’deki havuzların cankurtaran seçimi ve eğitimi konusunda ortalama %52; acil durum teçhizatı bakımından %64,5; havuz emniyeti için gerekli işaret ve tabelaların %71; havuz kenarı ve çevresinin %75 oranlarında standartlara uygun olmadığı bulundu. Mevcut durumun kullanıcı sağlığını önemli düzeyde tehdit ettiği düşünüldüğünden havuz personelinin temel yaşam desteği verme, acil durum teçhizatını kullanma konularında periyodik eğitimden geçirilmesi ve her sektöre ait havuzlar için acil durum planının yapılması ile ilgili mevzuatın spordan Sorumlu Devlet Bakanlığı ile İçişleri, Sağlık, Turizm Bakanlıklarının ortaklaşa çıkarabilmesi için su sporlarını ilgilendiren federasyonlar ve konu ile ilgili sivil toplum örgütleri ile görüş alış verişi yapılması gerektiği kanısına varıldı.</Özetçe>
<Anahtar>Yüzme havuzları, güvenlik yönetimi.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FUTBOL HAKEMLERİNİN SALDIRGANLIK TİPLERİNİN KLASMAN DÜZEYLERİNE GÖRE İNCELENMESİ</Başlık>
<Özetçe>Bu çalışmanın amacı, futbol hakemlerinin saldırganlık tiplerini klasman düzeylerine göre karşılaştırmaktır. 
Araştırmada; Kiper (1984) tarafından güvenirliği test edilen saldırganlık envanteri uygulanmıştır. Verilerin aritmetik ortalaması ve standart sapmaları hesaplanmış, envanter puanlarının gruplar arasında farklılık gösterip göstermediğine tek yönlü Varyans analizi, farklı olan gruplarda ise Tukey testi yapılmış ve önem düzeyi (0,05) olarak alınmıştır. 
Bulgulara göre, Üst klasman hakemlerinin atılganlık puanları Üst klasman yardımcı hakemlerine göre, Üst klasman hakemlerinin yıkıcı saldırganlık puanları ise klasman ve klasman yardımcı hakemlerine göre anlamlı derecede yüksektir.
Sonuç olarak, çalışmaya katılan hakemlerde, klasman dereceleri yüksek olan hakemlerin, atılganlık düzeylerinin de yüksek olduğu, stresin yoğunlaştığı durumlarda ise klasman ve yardımcı klasman hakemlerinin bu durumdan daha fazla etkilendikleri saptanmıştır. </Özetçe>
<Anahtar>Futbol, Hakem, Saldırganlık Tipleri.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR YÜKSEKOKULLARINDA EĞİTİM DESTEKLERİ, KARİYER GELİŞİM OLANAKLARI VE EĞİTİM SONRASINDA İSTİHDAM DURUMUNUN İNCELENMESİ</Başlık>
<Özetçe>Eğitim destekleri, kariyer gelişim olanakları ve eğitim sonrasında istihdam durumunun incelenmesi amacıyla yapılan bu çalışmaya 330 öğretim elemanı ile 870 öğrenci katılmıştır. Veri toplama aracı olarak 11 maddelik bir ölçek kullanılmıştır. Elde edilen verilerin aritmetik ortalamaları ve standart sapmaları hesaplanmış, gruplar arası farklılığı bulmak için bağımsız grup t testi kullanılmıştır. 
Ölçek içerisinde yer alan faktörlerden mevcut duruma yönelik yapılan analize göre; ‘ders dışı sportif etkinliklerin varlığı’, ‘kültürel etkinliklerin varlığı’, ‘bilimsel konferans, seminer vb. etkinliklerin varlığı’, ‘öğrencilerin iş bulmasında okul tarafından sağlanan kolaylıklar’, ‘mezun olan öğrencilerin kamu kurumlarında rahatlıkla iş bulması’ ve ‘mezun olan öğrencilerin özel kuruluşlarda rahatlıkla iş bulması’ faktörlerinde, ‘okula ait kütüphanenin yeterliliği’ ile ‘öğrencilere iş dünyasını tanımalarının sağlanması’ faktörlerinde anlamlı farka rastlanmıştır. Önem derecesine yönelik yapılan analize göre ise; ‘bilimsel konferans, seminer vb. etkinliklerin varlığı’, ‘öğrencilerin iş bulmasında okul tarafından sağlanan kolaylıklar’, ‘mezun olan öğrencilerin kamu kurumlarında rahatlıkla iş bulması’ ile ‘mezun olan öğrencilerin özel kuruluşlarda rahatlıkla iş bulması’ faktörlerinde p?0,001 düzeyinde; ‘öğrencilere iş dünyasını tanımalarının sağlanması’ faktöründe ise p?0,01 düzeyinde anlamlı bir farka rastlanmıştır. 
Elde edilen bulguların sonucunda, eğitim destekleri ve kariyer gelişim olanaklarının sağlanması öğrencilerin ve öğretim elemanlarının niteliklerini geliştirebilmeleri açısından Beden Eğitimi ve Spor Yüksekokulları’nda sunulması gereken hizmetlerden biri olarak, mezuniyet sonrasında öğrencilerin istihdam durumunun ise aşılması gereken önemli bir problem olduğu görülmüştür.</Özetçe>
<Anahtar>Beden eğitimi ve spor yüksek okulu, Eğitim, Kariyer, İstihdam</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR YAPAN LİSE ÖĞRENCİLERİNİN SPORA KATILIM MOTİVASYONLARINA ETKİ EDEN FAKTÖRLERİN BELİRLENMESİ</Başlık>
<Özetçe>Bu araştırma; liselerde eğitim gören ve spor yapan öğrencilerin spora katılım motivasyonlarını belirlemek; cinsiyet, yaş, yaptıkları spor branşları ve spora başlama sürelerine göre spora katılım güdülerinin farklılaşıp farklılaşmadığını incelemek amacıyla yapılmıştır. 
Araştırmanın evrenini, 2006–2007 eğitim-öğretim yılında, Osmaniye ilinde ders dışı okullar arası spor faaliyetlerine katılan 1156 kız ve erkek sporcu öğrenci oluşturmuştur. Araştırmanın örneklemi ise farklı branşlarda okullarını temsil eden ve müsabakalara katılmış 270 sporcu öğrenciden oluşmuştur. 
Araştırmada veri toplama aracı olarak, araştırmacı tarafından geliştirilen kişisel bilgi formu ve Gill, ve ark. (1983)’un geliştirdiği ve Oyar ve ark. (2001) tarafından Türk popülasyonuna uyarlaması yapılan Spora Katılım Güdüsü ölçeği (Participation Motivation Questionnaire) (PMQ) kullanılmıştır. Verilerin analizinde, t testi ve Tek Yönlü Varyans Analizi (Anova) kullanılmış, anlamlılık düzeyi 0.05 olarak alınmıştır.
Araştırma sonucunda spor yapan lise öğrencilerinin spora katılım motivasyonları dışsal güdülerden çok “takım üyeliği/ruhu”, “beceri gelişimi” ve “hareket/aktif olma” olarak bulunmuştur. Spora katılım nedenlerinde cinsiyet farklılığında kız ve erkek sporcular arasında “eğlence” ve “hareket/aktif olma” alt boyutlarında kız sporcuların lehine bir fark olduğu belirlenmiştir. Spora katılım nedenlerinde yaş farklılığında “takım üyeliği/ruhu” “eğlence”, “başarı/statü” ve “hareket/aktif olma” alt boyutlarında anlamlı düzeyde farklılaşma bulunmuştur. Voleybol, futbol, basketbol ve diğer branşlarla ilgilenen sporcuların spora katılım motivasyonları “yarışma” ve “arkadaş” alt boyutları düzeyinde farklılaştığı tespit edilmiştir. Spora başlama süresine göre sporcuların spora katılım motivasyonları “takım üyeliği/ruhu” ve “arkadaş” alt boyutlarında farklılaştığı bulunmuştur.</Özetçe>
<Anahtar>Spora Katılım motivasyonu, Lise Öğrencileri, Spor, cinsiyet, yaş</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ORTAÖĞRETİM KURUMLARINDA TOPLAM KALİTE YÖNETİMİNİN UYGULANABİLİRLİĞİNE İLİŞKİN YÖNETİCİLERİN GÖRÜŞLERİ ÜZERİNE BİR ARAŞTIRMA</Başlık>
<Özetçe>Bu çalışmanın amacı, ortaöğretim kurumlarında görev yapan yöneticilerin, çalıştıkları kurumlarında “Toplam Kalite Yönetiminin Uygulanabilirliğine İlişkin” görüşleri tespit etmektir. 
Çalışmanın evrenini Milli eğitim Bakanlığı’na bağlı resmi ortaöğretim kurumlarında görev yapan yönetici personel (Müdür, Müdür Yardımcısı) örneklemini ise; 2006 -2007 eğitim-öğretim yılında Ankara ili Mamak ve Çankaya ilçelerine bağlı resmi ortaöğretim kurumlarında görev yapan ve tesadüfi olarak çalışmaya katılan 271 yönetici personel (Müdür, Müdür Yardımcısı) oluşturmaktadır.
Araştırmada veri toplama aracı olarak uzman görüşü alınarak hazırlanan bir anket kullanılmıştır. Anket II bölümden oluşmaktadır. I.Bölümde “Yönetici Personelin” kişisel özelliklerini belirlemeye yönelik sorular, II. Bölümde ise “Yönetici Personelin Okullarda Toplam Kalite Uygulamalarına İlişkin Görüşlerini” belirlemeye yönelik sorular bulunmaktadır. Elde edilen veriler yüzde-frekans yöntemi ile analiz edilmiştir.
Araştırmaya katılan yönetici personelin % 91,5’inin bay, büyük bir kısmının (%51,9) 36-45 yaş grubunda olduğu, % 87.0’ının müdür yardımcısı, %84.8’inin bir lisans programından mezun olduğu ve %36.1’inin ise 16-20 yıllık bir hizmet süresine sahip oldukları tespit edilmiştir.
Araştırma sonucuna göre; çalışmaya katılan yöneticiler, “Ortaöğretim Kurumlarında Toplam Kalite Yönetiminin Uygulanabilirliğine İlişkin” olumlu görüş bildirmişlerdir. </Özetçe>
<Anahtar>Toplam Kalite Yönetimi, Ortaöğretim, Yönetici</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ SPOR YÜKSEKOKULU ÖZEL YETENEK SINAVINA GİRECEK ADAYLARIN KAYGI DURUMLARININ BAZI DEĞİŞKENLER AÇISINDAN İNCELENMESİ</Başlık>
<Özetçe>Bu çalışmada Beden Eğitimi Spor Yüksekokulu özel yetenek sınavına girecek adayların kaygı durumlarının; yaş, cinsiyet, ailenin yaşadığı yer, aile yapısı, sınava giriş sayısı, ebeveyn eğitim durumu ve adayın sınava hazırlanış performansını nasıl değerlendirdiği ile ilişkisinin incelenmesi amacıyla planlanmıştır. 
Araştırma kapsamına 2008–2009 eğitim öğretim yılında Karamanoğlu Mehmet Bey üniversitesine beden eğitimi ve spor yüksekokulu özel yetenek sınavına başvuran 348 adaydan gönüllü katılan 253 aday alınmıştır. Veri toplama aracı olarak adaylara ait kişisel bilgi formu ve Spielberger ve arkadaşları tarafından geliştirilen, durumluluk kaygı ölçeği kullanılmıştır. Verilerin değerlendirilmesinde SPSS 10.0 programından yararlanılmıştır. Verilerin değerlendirmesinde; ortalama, standart sapma, sayı, yüzdelik hesaplamaları, Kruskal-Wallis testi, t testi kullanılmıştır.
Araştırma sonucunda, beden eğitimi özel yetenek sınavı gibi mesleki anlamda gelecek için kritik önem taşıyan sınavlara girmeden önce adaylar da durumluluk kaygı düzeyi orta derece de (56.86 ± 7.76) görülmektedir. Bunların yanında sınava girecek adayın erkek olması, yaşının 19 yaş ve daha küçük olması, beden eğitimi sınavına ilk kez girecek olması ve sınava hazırlanış performansını yetersiz hissetmesi gibi durumlarla kaygı düzeyi artmaktadır.</Özetçe>
<Anahtar>Durumluluk kaygı ölçeği, durumluluk kaygı düzeyi, kaygı.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>2006-2007 ÖĞRETİM YILINDA UYGULAMAYA BAŞLANAN YENİ İLKÖĞRETİM BEDEN EĞİTİMİ DERSİ PROGRAMINA YÖNELİK ÖĞRETMEN GÖRÜŞLERİ</Başlık>
<Özetçe>Bu araştırmanın amacı, 2006 yılında yürürlüğe giren ve ilk uygulaması aynı yıl ilköğretim 6. sınıflarda yapılan ilköğretim beden eğitimi öğretim programı’nın; amaçları, kazanımları, öğretme-öğrenme süreci ile ölçme ve değerlendirme boyutlarında beden eğitimi öğretmenlerinin görüşlerini belirlemektir.
Araştırma betimsel tarama (survey) modeli kullanılarak gerçekleştirilmiştir. Bu nedenle, İlköğretim Beden Eğitimi Öğretim Programı’nın (6. sınıf) uygulanabilirlik düzeyini belirlemek için veri toplama aracı olarak 39 soru içeren anket formu oluşturulmuştur. Anket dört alt boyuttan (programının geneli ve genel amaçları, kazanımlar, öğretme-öğrenme süreci ve ölçme-değerlendirme) oluşmuştur.
Güvenilirlik ve geçerlilik hesaplamalarından sonra geliştirilen veri toplama aracı, internet üzerinde e-posta yöntemiyle çalışan, sadece beden eğitimi öğretmenlerinin üye olabildiği bedenegitimiogretmenleri@yahoogroups.com adresinde kayıtlı söz konusu öğretmenlere e-anket uygulaması şeklinde yapılmıştır (Ekim 2007’de). Değerlendirmeye 47 ilden toplam 175 ilköğretim beden eğitimi öğretmeninden gelen yanıtlar alınmıştır. Araştırmada alt boyutlarla ilgili öğretmen görüşlerinde; frekans, yüzde ve aritmetik ortalama değerleri kullanılmıştır.
Yapılan araştırmada, beden eğitimi öğretmenlerinin 6. Sınıf Beden Eğitimi Öğretim Programı’nın ‘geneli ve genel amaçları’ ve ‘kazanımlar’ alt boyutlarında “kısmen”, ‘öğretme-öğrenme süreci’ ve ‘ölçme-değerlendirme’ alt boyutlarında uygulanabilirlik düzeyini “az” buldukları belirlenmiştir. Alt boyutlarda beden eğitimi öğretmenleri tarafından programın uygulanabilirlik düzeyinin yeterli seviyede görülmemesinde, programın yaklaşımının beden eğitimi öğretmenleri için çok yeni olması ve bu konuda hem üniversite eğitimi hem de yeterince hizmet içi eğitim almamış olmalarının etkisi olduğu söylenebilir. Ayrıca bu durumun, programın öğretmenler tarafından yeterince anlaşılmamış olmasından kaynaklanabilir.</Özetçe>
<Anahtar>Yeni İlköğretim programı, Beden Eğitimi, program değerlendirme, öğretmen görüşleri.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>LİSE ÖĞRENCİLERİNİN SALDIRGANLIK DÜZEYLERİNİN SPOR YAPIP YAPMAMA DURUMLARINA GÖRE İNCELEMESİ (AYDIN İL ÖRNEĞİ)</Başlık>
<Özetçe>Bu çalışmanın amacı; lise öğrencilerinin saldırganlık düzeylerinin spor yapıp yapmama durumlarına göre belirlenmesidir. Katılımcıların saldırganlık düzeyleri cinsiyetlerine, spor yapıp yapmama, müsabık olma, erkeklerin spor yapıp yapmama ve bayanların spor yapıp yapmama durumlarına göre mukayese edilmiştir. 
Veri toplama aracı olarak araştırmacılar tarafından geliştirilen kişisel bilgi formu ve Tuzgöl (1998) tarafından geliştirilen “ Saldırganlık Ölçeği” uygulanmıştır. Araştırma grubunu, Aydın Milli Eğitim Müdürlüğüne bağlı ve il merkezinde bulunan lise, Anadolu lisesi ve fen lisesinde öğrenim gören 327 ‘si bayan, 396’sı erkek toplam 723 lise öğrencisi oluşturmaktadır. Verilerin değerlendirilmesinde ve hesaplanmış değerlerin bulunmasında SPSS 16.0 istatistik paket program kullanılmıştır. Normallik sınamasına göre, nonparametrik testlerden Mann-Whitney U testi kullanılmıştır. Bu çalışmada hata düzeyi 0.05 olarak alınmıştır. 
Sonuç olarak; katılımcıların cinsiyetleri açısından saldırganlık düzeyleri bayan katılımcıların erkek katılımcılara oranla saldırganlık ölçeği puanları anlamlı derecede yüksek bulunmuştur (P?0,05). Diğer karşılaştırmalarda ise, spor yapanlarla yapmayanlar, spor yapıp da müsabık olanlarla olmayanlar, spor yapan erkeklerle spor yapmayan erkekler ve spor yapan bayanlarla spor yapmayan bayanlar arasında saldırganlık düzeyleri bakımından istatistiksel olarak manidar bir farklılık tespit edilmemiştir.</Özetçe>
<Anahtar>Saldırganlık, Lise Öğrencisi, Spor.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR-MEDYA İLİŞKİLERİNDE İLETİŞİM TEKNOLOJİLERİNİN ROLÜ</Başlık>
<Özetçe>por, bireylerin fizyolojik ve psikolojik yapısını, sosyal yönünün geliştirmek, kişiliğin oluşumunu, karakter özelliklerinin gelişimini sağlamak, bilgi, beceri ve yetenek kazandırarak topluma uyumunu kolaylaştırmak amacıyla yapılan aktivitelerdir.
Medya, (kitle iletişim araçları) radyo, T.V. Yazılı basın, Bilgisayar, Internet, telefon, cep telefonu, CD, DVD, afişler şeklinde sınıflandırılabilen teknolojik araçlar şeklinde tarif edilebilmektedir. Modern hayatın hemen her alanına etki eden medya kavramı ile günümüzde her insanın ilgisini çeken spor kavramının genel bir değerlendirmesi yapılarak, spor ile medya ilişkisinin boyutları hangi noktadır ve toplumsal hayata olumlu etkilerinin ne yönde olduğu konusunda bir derleme çalışması amaçlanmıştır.</Özetçe>
<Anahtar>Medya, Spor, Teknoloji</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>12 HAFTALIK FUTBOL EĞİTİMİNİN 8-10 YAŞ GRUBU ÇOCUKLARIN BEDENSEL-KİNESTETİK VE MÜZİK ZEKÂ GELİŞİMİ ÜZERİNE ETKİSİ</Başlık>
<Özetçe>Her çocuk tüm zekâ alanlarına sahip olarak dünyaya gelir. Ancak çevresel faktörlerin etkisiyle bazı zekâ alanları daha çok gelişme fırsatı bulurken bazıları da az gelişme şansı yakalar. Bu araştırmada çocukların zekâ alanlarının gelişiminde etkili olan çevresel faktör olarak düzenli verilen futbol eğitiminin etkilerini incelenmiştir. Bu amaçla, 12 haftalık futbol eğitimi alan 8–10 yaş grubu çocukların Bedensel-Kinestetik ve Müzik Zekâ Alanlarının gelişim düzeyine etkisinin olup olmadığı incelenmiştir. 
Araştırmaya, Ankara’nın merkez 6 ilçesinden bulunan 13 okulun 3. ve 4. sınıfında öğretim gören 2389 öğrenci ile Ankara Spor ve Gençlerbirliği Spor kulüplerinde yaz futbol okuluna devan eden 1060 öğrenci katılmıştır. Öğrencilerin çoklu zekâ dağılım ve düzeylerini belirlemek için “İlköğretim Öğrencilerinin Çoklu Zekâ Alanlarında Kendilerini Değerlendirme Envanteri” kullanıldı. Elde edilen verilerle öğrencilerin mevcut Bedensel-Kinestetik ve Müzik Zekâ Alanlarının düzeyleri ile 3 aylık süreçte meydana gelen değişimler ve bu değişimlerin kalıcılık düzeyleri gözlenerek karşılaştırıldı. 
Araştırmanın sonucunda 8–10 yaş grubu öğrencilere verilen 12 haftalık futbol eğitiminin, öğrencilerin fiziksel ve fizyolojik gelişimine olumlu katkılarının yanın da, bedensel-kinestetik ve müzik zekâ alanlarının gelişiminde istatistiksel anlamlı farklar bulunmuştur (p?0,05). Kontrol grubu öğrencilerinin erişim puanları ile deney grubu öğrencilerinin erişim puanları karşılaştırıldığında verilen futbol eğitiminin, çocukların doğal gelişim sürecinde kinestetik ve müzik zekâ alanlarını olumlu yönde etkilediği ve meydana gelen gelişimin de kalıcı olduğu bulunmuştur.</Özetçe>
<Anahtar>Çoklu Zekâ, futbol, bedensel-kinestetik ve müzik zekâ</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ADOLESAN DÖNEM BASKETBOLCULARDA MEVKİLERE GÖRE YAPISAL VE MOTORİK ÖZELLİKLERİN KARŞILAŞTIRILMASI</Başlık>
<Özetçe>Çalışmanın amacı; adolesan dönemdeki basketbolcuların yapısal motorik özelliklerinin belirlenmesi ve bu özelliklerin mevkilere göre karşılaştırılmasıdır. Çalışmaya yaşları 13-19 arasında, 79 lisanslı basketbol oyuncusu (26 gard, 30 forvet ve 23 pivot) gönüllü olarak katılmıştır. Yapısal özelliklerinin belirlenmesi amacıyla sporcuların boy, kilo ve deri altı yağ ölçümleri alınmıştır. Motorik özelliklerin belirlenmesi için ise; 30 m sürat, dikey sıçrama, esneklik ve bacak-kol kuvveti ölçümleri yapılmıştır. Sonuç olarak, pivot oyuncuların gard ve forvet oyuncularına göre istatistiksel anlamda daha uzun boylu (P=0,001) ve daha kilolu (P=0,000) oldukları belirlenmiştir. Bunun yanı sıra; gardların forvet ve pivotlara göre daha esnek oldukları belirlenmiştir (P=0,007). Ayrıca, istatistiksel anlamda bir fark olmamasıyla birlikte gard ve forvetlerin pivotlara göre daha süratli olduğu (4,46±0,3), gardların diğer oyunculara göre dikey sıçrama değerlerinin daha yüksek olduğu (33,4±5,1), bunun yanı sıra pivotların kol kuvveti (108,9±16,7) ve bacak kuvveti (131,8±30,3) değerlerinin diğer oyunculara göre daha yüksek olduğu saptanmıştır. Bu çalışma sonucunda adolesan dönem basketbolcularda farklı pozisyonların farklı yapısal özellikler içerdiğini ancak bu sporcuların benzer biyomotorik özelliklere sahip oldukları belirlenmiştir.</Özetçe>
<Anahtar>Spor, Basketbol, Yapısal ve Motorik Özellik, Adolesan</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BASKETBOL SPORUNUN 7-12 YAŞLARINDAKİ ERKEK ÇOCUKLARINDAKİ BOY-KİLO VE VÜCUT YAĞ ORANINA ETKİSİ</Başlık>
<Özetçe>Bu çalışmanın amacı; büyüme çağında olan ve basketbol oynayan 7-12 yaşları arası erkek çocuklarının fiziksel özelliklerinin (boy, kilo, vücut yağ oranı), aynı yaş grubundan olan sedanterlerin aynı özellikleri ile karşılaştırarak, altı haftalık bir sürede bu özellikler üzerinde ne gibi etkileri olduğunu ortaya koymaktır.
Araştırmada, Konya G.S.İ.M. kış okulları basketbol branşında yer alan, yaş ortalamaları 10,33 ± 1,09 olan 24 sporcu denek olarak ve Konya Yavuz Selim İ.Ö.O.’da okuyan yaş ortalamaları 10,72 ± 0,76 olan sedanter 22 öğrenci kontrol grubu olarak seçilmiştir. Bulguların analizinde; minitap programı uygulanmış, grup içi istatistiklerde paired-samples t testi, gruplar arası istatistiklerde ise independent-samples t testi yapılmıştır.
Araştırma bulgularına göre; kış spor okullarında basketbol sporuyla uğraşan ve spor yapmayan 7-12 yaşları arasındaki erkek çocuklarından altı hafta arayla alınan boy uzunluğu ortalamaları, vücut ağırlığı ortalamaları ve sporla uğraşmayan çocukların vücut yağ yüzdesi ortalamalarında anlamlı artış görülürken, basketbol oynayan çocukların vücut yağ yüzdesi ortalamalarında istatistiksel açıdan anlamlı bir farklılık görülmemiştir (p?0,05).</Özetçe>
<Anahtar>Basketbol, çocuk, boy, kilo, vücut yağ oranı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ORTA ÖĞRETİMDE ÖĞRENİM GÖREN SPOR YAPAN VE YAPMAYAN ÖĞRENCİLERİN YARATICILIK VE ÇOKLU ZEKÂ ALANLARI ARASINDAKİ İLİŞKİNİN İNCELENMESİ</Başlık>
<Özetçe>Bu araştırmanın amacı; orta öğretimde öğrenim gören spor yapan ve yapmayan öğrencilerin yaratıcılık ve çoklu zekâ alanları arasındaki ilişkinin incelenmesi.
Araştırma grubunu; Afyon, Karaman, Kastamonu, Çorum, İstanbul, Batman, Kocaeli, Malatya, Antalya, Konya, Van il merkezlerindeki orta öğretim kurumlarında spor yapan; 292’si erkek, 208’i kız, spor yapmayan 315’i erkek, 185’i kız toplam 1000, 9.10. ve 11. sınıf öğrencisi oluşturmaktadır. 
İlk olarak araştırmanın amacına ilişkin mevcut bilgiler, literatürün taranmasıyla sistematik bir şekilde verilmiştir. Böylece konu hakkında teorik bir çerçeve oluşturulmuştur. İkinci olarak araştırmanın amacına ulaşmak için; Raudsepp (1977) tarafından geliştirilmiş Çoban (1999) tarafından türkçeye uyarlanan “Ne Kadar Yaratıcısınız? “How Creative Are You?” yaratıcılık ölçeği ile Saban (2001) tarafından geliştirilen “Çoklu Zekâ Alanları Envanteri” kullanılmıştır.
Verilerin çözüm ve yorumlanmasında; Pearson Momentler Çarpım Korelâsyonu, anlamlılık P ?0,05 alınmıştır. Verilerin değerlendirilmesinde ve hesaplanmış değerlerin bulunmasında SPSS (Statistical package for social sciences) paket programı kullanılmıştır.
Bu çalışmanın sonucunda; Spor yapan öğrencilerin yaratıcılık ve çoklu zekâ alanları arasındaki ilişki incelendiğinde; yaratıcılık düzeyleri ile sözel dilsel zekâ, mantıksal-matematiksel zekâ, görsel uzamsal, bedensel kinestetik zekâ, müziksel ve ritmik zekâ, sosyal zekâ, içsel zekâ, doğacı zekâ alanları arasında pozitif yönlü anlamlı bir ilişkinin olduğu saptanmıştır. Spor yapmayan öğrencilerin ise; yaratıcılık düzeyleri ile sözel dilsel zekâ, mantıksal-matematiksel zekâ, görsel uzamsal, bedensel kinestetik zekâ, müziksel ve ritmik zekâ, sosyal zekâ, içsel zekâ, doğacı zekâ alanları arasında anlamlı bir ilişkinin olmadığı saptanmıştır.</Özetçe>
<Anahtar>Orta Öğretim, Spor Yapan, Spor Yapmayan, Yaratıcılık, Çoklu Zekâ </Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BASKETBOL YETENEK TEST BATARYASI GEÇERLİK VE GÜVENİLİRLİK ÇALIŞMASI</Başlık>
<Özetçe>Amaç: Bu çalışmada yaşları 9±1 yıl olan kız ve erkek çocuklarının basketbol yetenek düzeylerini belirlemek için basketbol yetenek test bataryası oluşturularak bu test bataryasının geçerlik ve güvenirliğinin yapılması amaçlanmıştır.
Yöntem: Bu çalışmaya 2006–2007 yılında Ankara İli’nde Akyurt İlköğretim Okulunda 4/ A-B-C sınıflarında öğrenim gören 52’si kız, 39’u erkek olmak üzere toplam 91 ilköğretim okulu öğrencisi katılmıştır. Çalışmada uygulanan test bataryası; çembere havadan top atma testi, çembere sektirme top atma testi, top sürme testi, labut devirme testi, duvardaki hedefe top atma testi, duvarda hızlı pas testi olmak üzere altı bölümden oluşmuştur. Bu test bataryasının geçerliğinde “İçerik geçerliği yöntemi” ve test bataryasının güvenirlik analizi uygulamasında da “ Cronbach Alfa” katsayısı kullanılmıştır.
Bulgular: Çalışmamızda uygulanan basketbol yetenek test bataryasının tamamı için güvenirlik katsayısı ?=0,76 olarak bulunmuştur. Basketbol test bataryası bölümleri güvenirlik katsayıları ise çembere havadan top atma testi için ?=0,70, çembere sektirme top atma testi için ?=0,67, top sürme testi için ?=0,95, labut devirme testi için ?=0,74, duvardaki hedefe top atma testi için ?=0,80 ve duvarda hızlı pas testi için ?=0,89 olarak tespit edilmiştir.
Sonuç: Çalışmamızdan elde edilen veriler bu yaş grubunda uyguladığımız basketbol yetenek test bataryasının geçerli ve güvenilir şekilde kullanılabileceğini düşündürmektedir. Test bataryasındaki uygulamaların çocukların basketbola özgü yetenek düzeylerini belirlemede bir öngörü sağlayacağı ve bu alanda yapılacak olan yetenek seçimi çalışmalarına katkıda bulunacağı kanaatindeyiz.</Özetçe>
<Anahtar>basketbol, çocuk, yetenek seçimi, test bataryası, geçerlik, güvenirlik</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>YILDIZ ERKEK MİLLİ VE AMATÖR BADMİNTONCULARIN BAZI FİZİKSEL, FİZYOLOJİK VE ANTROPOMETRİK PARAMETRELERİNİN KARŞILAŞTIRILMASI</Başlık>
<Özetçe>Bu çalışmada; yıldız milli ve amatör düzeyde erkek badmintoncuların bazı fiziksel, fizyolojik ve antropometrik parametrelerinin karşılaştırılması amaçlandı. Araştırmaya gönüllü 10 yıldız milli (yaş:11.20 ± 0.6) ve 10 amatör (yaş:11.80 ± 0.63) erkek badmintoncu olmak üzere 20 sporcu katıldı. İstatistiksel veriler SPSS paket programında Mann Whitney U testi ile değerlendirildi. Yıldız milli ile amatör sporcular arasında fiziksel ve fizyolojik testlerden 30, 60 m, zik-zak (4x10m), pençe kuvveti, dikey sıçrama ve reaksiyon zamanı testlerinden sağ, sol el ışık, sol el ve sol ayak ses testi parametreleri yönünden mili sporcular lehine anlamlı fark bulunmuştur. Milli sporcular ile amatör sporcular arasında yapılan antropometrik ölçümlerden vücut yağ oranı ile çevre ölçümlerinden karın çevresi ölçümlerinde milli sporcular lehine anlamlı fark tespit edilmiştir. Badminton milli ve amatör sporculara yapılan ölçümlerden omuz, göğüs, kalça, üst kol, üst ve alt bacak çevresi, otur uzan esnekliği, anaerobik güç, sağ el ve sağ ayak ses, sağ ve sol ayak ışık reaksiyon testleri arasında anlamlı fark bulunmamıştır. Sonuç olarak; araştırmada karşılaştırılan yıldız milli ve amatör sporcular arasındaki farkın nedeni, yıldız milli düzeyde sporcu olabilmek belli düzeyde fiziksel, fizyolojik ve antropometrik parametrelere sahip olmayı gerektirmektedir. </Özetçe>
<Anahtar>Badminton, Antropometri, Esneklik, Sürat, Reaksiyon, Pençe kuvveti</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ERKEK TAEKWONDOCULARDA KAMP DÖNEMİNİN BAZI HEMATOLOJİK PARAMETRELER ÜZERİNE ETKİLERİ</Başlık>
<Özetçe>Bu araştırmada Avrupa şampiyonası öncesi Türkiye erkek taekwondo milli takımında mücadele eden taekwondocuların, 4 haftalık kamp döneminin bazı hematolojik düzeyleri üzerine etkisinin incelenmesi amaçlanmıştır.
Araştırmaya Avrupa şampiyonasına hazırlanan, üst düzeyde taekwondo sporu ile uğraşan ve aralarında dünya, Avrupa şampiyonu ve olimpiyat derecesi bulunan yaş ortalamaları 22.00 ± 3.24 yıl, boy ortalamaları 180.00 ±0,07 cm olan 13 erkek taekwondocu, denek olarak katılmıştır. Deneklerin 4 haftalık kamp öncesi ve sonrası sabah saat 10.00’ da aç karnına Sporcu Eğitim ve Sağlık Araştırma Merkezin (SESAM) de dirsek venasından (v. brachialis) usulüne uygun olarak yeterli miktarda alınan kan örneklerinden bazı hematolojik düzeyleri Kamp öncesi ve kamp sonrası alınan kan örneklerinde, HGB( hemoglobin), HCT (hematokrit), PLT (trombosit), WBC (lökosit), RBC ( eritrosit) belirlendi.
Elde edilen verilerin istatistiki analizlerinin yapılmasında SPSS paket programı kullanıldı. Kamp öncesi ve sonrası farklılıkların tespitinde ise bağımlı ‘t’ testi uygulandı.
Araştırmada 4 haftalık kamp sonrası taekwondocuların vücut ağırlık ortalamaları benzer bulundu. WBC, PLT, HGB ve HCT parametrelerinde istatistiksel manada anlamlılığa rastlanmadı , RBC düzeylerinde anlamlı bir farklılık gözlendi (p?0,05) 
Sonuç olarak; kamp döneminin erkek taekwondocular da kan hücrelerinde WBC, PLT, HCT ve HGB de anlamlılık görülmemesi ve RBC değerlerindeki artışın sporcular açısından olumsuzluk teşkil etmediği dolayısıyla kamp dönemi yoğun antrenmanların antrenmanlı kişilerde kan parametreleri açısından önemli bir değişiklik meydana getirmediği kanısına varılmıştır. </Özetçe>
<Anahtar>Taekwondo, Hematoloji</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR YAPANLAR İLE SPOR YAPMAYANLARIN İZOKİNETİK KAS KUVVETLERİ İLE KEMİK YOĞUNLUĞU ARASINDAKİ İLİŞKİNİN DEĞERLENDİRİLMESİ</Başlık>
<Özetçe>Bu çalışmanın amacı; spor yapanlar ile spor yapmayanların izokinetik kas kuvvetleri ile kemik yoğunluğu arasındaki ilişkinin değerlendirilmesi ve egzersiz yapmanın önemini ortaya koymaktır. Basketbol ve Futbol branşlarında aktif spor yapan 20–25 yaşlar arasında 40 sporcu ile spor yapmayan 20–25 yaş arası sağlıklı 20 kişi üzerinde gerçekleştirilmiştir. Bu amaçla, çalışmaya katılan kişilerin ön hazırlıkları tespit edilerek demografik bulguları, izokinetik kas kuvvetleri(820–130 model Biodex 3 system izokinetik egzersiz ölçüm cihazı) ve Femur Nec (femur boynu) (Hologic QDR 4500C Fan Beam X-Ray Bone Densitometer (DEXA) kemik ölçüm cihazı) kemik yoğunluğu ölçümleri alınmıştır. Vücut Ağırlığı ve kemik yoğunluğu (Femur Nec[gr/cm2]) yönüyle yapılan değerlendirmelerde ise Kontrol ve Deneme Grupları arasında istatistiksel açıdan önemli farklılıklar görülmüştür (P?0.001). 60°/sn, 180°/sn ve 240°/sn sağ ekstansiyon izokinetik kas kuvveti açısından Basketbol ve Futbol grubunun Kontrol grubundan daha yüksek olduğu tespit edilmiştir (P?0.001). 60°/sn sağ fleksiyon izokinetik kas kuvveti ölçüm değerlerine bakıldığında ise, Futbol grubu Basketbol ve Kontrol grubundan daha yüksek bulunurken, Basketbol ve Kontrol grubunun benzerlik gösterdiği tespit edilmiştir (P?0.01). 60°/sn, 180°/sn ve 240°/sn sol ekstansiyon izokinetik kas kuvveti açısından Basketbol ve Futbol grubunun Kontrol grubundan daha yüksek olduğu tespit edilmiştir (P?0.001). 60°/sn, 180°/sn ve 240°/sn sağ extansiyon Basketbol grubunda kemik yoğunluğu oranında (P?0.001) önemli düzeyde korelasyon tespit edilmiştir.
Bu çalışmanın bulguları, izokinetik kas kuvveti ile kemik yoğunluğu arasında bir ilişkinin olduğunu belirlemiştir. </Özetçe>
<Anahtar>İzokinetik, kemik yoğunluğu, egzersiz.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ZİHİNSEL ENGELLİ ÇOCUĞU OLAN ANNE-BABALARIN ÇOCUKLARININ ÖZEL EĞİTİMLERİ SÜRECİNDE BEDEN EĞİTİMİ VE SPOR ETKİNLİKLERİNE YAKLAŞIMLARININ DEĞERLENDİRİLMESİ</Başlık>
<Özetçe>Bu araştırmanın temel amacı, zihinsel engelli çocuğa sahip olan anne-babaların çocuklarının özel eğitim sürecinde, beden eğitimi ve spor etkinliklerinin, sosyal, psikolojik, fiziksel, zihinsel ve hareket gelişimlerine etkisine yönelik bilinç düzeylerini belirlemek ve bu amaç doğrultusunda ülkemizde zihinsel engelli çocukların anne-babalarına aile eğitimi ve rehberlik hizmeti sunan kurumlara araştırma sonucu elde edilen veriler üzerinde düşünme, tartışma, program geliştirme ve yeni araştırmalar yapma imkanı sağlamaktır.
Veri toplama aracı araştırmacı tarafından geliştirilmiş ve geçerlilik - güvenirliği önceden test edilmiştir. Veri toplama aracı Ankara ilinin Çankaya, Etimesgut (Eryaman), Keçiören, Sincan, Yenimahalle ilçelerinde özel eğitim ve rehabilitasyon merkezlerinde özel eğitim alan zihinsel engelli çocukların anne-babalarına uygulanmıştır. Araştırmaya gönüllü olarak 54 anne, 27 baba katılmıştır.
Araştırmada anne-babaların çocuklarının özel eğitime başlamasında doktor tavsiyesinin birinci derecede yer aldığı görülmüştür.Anne-babalar, beden eğitimi ve sporun çocuklarının tüm gelişim yönlerine etkisi konusunda genellikle olumlu görüş belirtmişlerdir. Anne-babalar, çocuklarının özel eğitim sürecinde beden eğitimi ve spor aktivitelerinin olması konusunda olumlu görüş belirtirken, en çok yapılması istenen spor branşı yüzme olduğu tespit edilmiştir.</Özetçe>
<Anahtar>Beden Eğitimi ve Spor, Eğitilebilir Zihinsel Engel, Özel Eğitim</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İLKÖĞRETİM OKULLARINDA OKUYAN SPORCU ÖĞRENCİLERİN SPOR YAPMALARINDA OKUL VE AİLE FAKTÖRÜNÜN ETKİSİ (SAKARYA İL ÖRNEĞİ)</Başlık>
<Özetçe>Toplumda sorumluluk yüklenecek yetişkinlerin iyi alışkanlıklar edinmesinde, bireyler arası ve toplumlar arası sağlıklı ilişkiler kurulmasında çocukluk döneminde başlayan sporun büyük önemi vardır. Çocukların ilkokuldan itibaren sportif faaliyetlere yönlendirilmesi onlara iyi alışkanlıklar kazandırılmasında etkilidir. Sporun ve sporcunun toplumda hak ettiği konuma ulaşması için öncelikle spor olgusu içinde geniş bir araştırma yapılmalıdır. Sporcunun başarıya ulaşması için sporcuyu olumsuz yönde etkileyen faktörlerin belirlenerek ortadan kaldırılması gerekir. Temel eğitim döneminde çocuğun sportif ve kişilik gelişimine olumsuz etkide bulunmak veya hiç etkide bulunmamak onun gelecekteki başarısının sınırlarını belirlemektedir. Sosyolojik açıdan bakıldığında spor başarısının sağlanmasında önemli kurumlar aile ve sonrasında okuldur. Bu araştırmanın amacı, İlköğretim okullarında okuyan sporcu öğrencilerin spor yapmalarında okul ve ailenin etkisini ortaya koymaktır Araştırmada mevcut durumu ortaya çıkartmayı amaçlayan betimsel bir yöntem kullanılmıştır. Verilere anket uygulamasıyla ulaşılmıştır. Bu araştırmanın evrenini farklı spor dallarıyla uğraşan ilköğretim (4. 5. 6. 7. ve 8. Sınıf) kademesindeki sporcu öğrenciler oluşturmaktadır. Araştırmanın verilerini elde etmek amacıyla bir anket uygulanmıştır. 20 sorudan oluşan anketi 500 öğrenci cevaplandırmıştır. SPSS 15.0 programı kullanılarak çalışmanın betimsel istatistikleri olan frekanslar ve yüzdeler hesaplanmıştır. Yapılan çalışma sonucunda; ailenin eğitim ve gelir düzeyinin, ailede sporcu olma durumunun, çocuğun spor yapması üzerinde etkili olduğu, özellikle ailenin spora ilgisinin çocuğun spor yapmasına karsı tutumunu olumlu etkilediği belirlenmiştir. İlköğretim okullarındaki spor malzeme ve tesis yetersizliğinin öğrenciyi spordan uzaklaştırdığı, okulun spora karşı olumlu tutumunun öğrencinin spora karsı ilgisini arttırdığı tespit edilmiştir. </Özetçe>
<Anahtar>Spor, Yönlendirme, Okul, Aile, Başarı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ORTA ÖĞRETİM KURUMLARINDA SPORA KATILIMIN ÇOCUĞUN AHLAKİ GELİŞİMİNE ETKİSİ</Başlık>
<Özetçe>Ortaöğretim okullarında Beden Eğitimi ve Spor derslerinin ahlaki gelişime etkisinin araştırıldığı çalışmanın evrenini, Çanakkale ilindeki ilköğretim okulları ikinci kademe sınıflarında öğrenim gören öğrenciler oluşturmaktadır. Araştırma örnekleminin oluşturulmasında tesadüfi örnekleme yöntemi kullanılmıştır. İl merkezindeki ilköğretim okullarından 11 tanesi tesadüfi örnekleme yöntemi ile seçilmiştir. Bu şekilde 2005-2006 öğretim yılında ilköğretim ikinci kademede öğrenim gören 200 öğrenci örnekleme alınmıştır. Örneklem grubu olarak; spor yapan 65 kız ve spor yapan 65 erkek öğrenci spor yapmayan 70 öğrenci olmak üzere toplam 200 öğrenci ele alınmıştır. Deneklere, Rest(1979)’in, Ahlaki Yargılar Envanteri (Defining Issues Test-DIT), çalışmanın başında uygulanarak Ahlaki Yargı düzeyleri belirlenmiştir. Araştırma verilerinin analizinde aritmetik ortalama, standart sapma, t testi, varyans analizi (f testi) teknikleri kullanılmıştır. Elde edilen bulgular istatistiksel olarak 0.05 düzeyinde anlamlılık sınanmıştır.
Araştırmanın sonucunda; spor yapan öğrencilerin yapmayanlara kıyasla daha yüksek ahlaki yargı düzeyine sahip olduğu bulunmuştur. Sportif branşların ahlaki yargı düzeyini etkilemediği, spor yapan kız öğrencilerin ahlaki yargı düzeyinin, spor yapan erkeklerden daha yüksek olduğu, spor yapmayan öğrencilerin cinsiyetlerine göre ahlaki yargı düzeylerinde farklılık olmadığı, spor yapan öğrencilerin ahlaki yargı düzeyinin spor yapmayanlardan daha yüksek bulunması, sporun ahlaki yargı düzeyini olumlu olarak etkilediğini göstermiştir.</Özetçe>
<Anahtar>Spor ve ahlak, Beden Eğitimi, sporcu, öğrenci.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR YÜKSEKOKULU YÖNETİCİLERİNİN DÖNÜŞÜMCÜ LİDERLİK STİLİNE İLİŞKİN YÖNETİCİ ALGILARI</Başlık>
<Özetçe>Bu araştırma, Beden Eğitimi ve Spor Yüksekokulu yöneticilerinin dönüşümcü liderlik stillerini yöneticilerin algılarına göre belirlemek ve yöneticilerin kişisel özellikleri ile dönüşümcü liderlik stili arasındaki ilişkiyi belirlemek amacıyla yapılmıştır.
Araştırmanın evrenini, 2007–2008 eğitim-öğretim yılında Türkiye’deki devlet üniversitelerine bağlı 38 Beden Eğitimi ve Spor Yüksekokullu ve 2 Spor Bilimleri ve Teknolojisi Yüksekokulu’nda görev yapan 89 yönetici oluşturmaktadır.
Araştırmada veri toplama aracı olarak, Bernard Bass ve Bruce Avolio (13) tarafından geliştirilen “Çok Faktörlü Liderlik Ölçeği (Multifactor Leadership Questionnaire-MLQ 5X - SHORT)” ve kişisel özellikleri belirlemek için araştırmacı tarafından geliştirilen “Kişisel Bilgi Formu” kullanılmıştır. Yüksekokul yöneticilerinin algılarına göre, dönüşümcü liderlik stillerinin kişisel özelliklerine göre farklılaşıp farklılaşmadığının incelenmesinde ikili küme karşılaştırmalarda Mann-Whitney U testi ve ikiden çok küme karşılaştırmalarında ise Kruskal-Wallis varyans analizi istatistik yöntemi kullanılmıştır. Araştırmada anlamlılık düzeyi 0.05 olarak kabul edilmiştir. 
Araştırma sonucunda; Beden Eğitimi ve Spor Yüksekokulu’nda görev yapan yöneticilerin algılarına göre dönüşümcü liderlik stilinde en fazla gerçekleşen alt boyutun idealleştirilmiş etki (davranış) (X=3,46), en az gerçekleşen alt boyutun ise idealleştirilmiş etki (atfedilen) (X=3,28) olduğu bulunmuştur. Okul yöneticilerinin liderlik stillerinin, yöneticilerin yaş, akademik unvan, mesleki kıdem, yöneticilik kıdemi, yönetim konusunda kurs ve/veya seminer alma durumu ve lisans mezuniyet grupları algılarına göre dönüşümcü liderlik alt boyutlarının tamamında anlamlı farklılık göstermemektedir. Yöneticilerin cinsiyet gruplarında ise telkinle güdüleme, entelektüel uyarım ve bireysel destek boyutlarında anlamlı farklılık görülmüştür. </Özetçe>
<Anahtar>Beden eğitimi ve spor, dönüşümcü liderlik, çok faktörlü liderlik ölçeği.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GENÇLİK SPOR GENEL MÜDÜRLÜĞÜ TAŞRA TEŞKİLATI ÇALIŞANLARININ İŞ DOYUM DÜZEYLERİ ÜZERİNE BİR ARAŞTIRMA</Başlık>
<Özetçe>Bu araştırmanın amacı; Gençlik Spor Genel Müdürlüğü taşra teşkilatında çalışan personelin iş doyum düzeylerinde; cinsiyet, yaş, eğitim seviyeleri ve hizmet yıllarına göre farklılıklarını araştırmaktır.
İş doyum düzeyi hakkında veriler elde etmek için Muğla, Aydın ve İzmir il müdürlüklerinde çalışan 71 personele iş tatmin anketi uygulanmıştır. Elde edilen verilerin istatistikî değerlendirilmesinde SPSS programında frekans, bağımsız gruplarda t-testi ve tek yönlü varyans analizi (Anova), farklılıkların hangi gruptan kaynaklandığını bulmak için de Scheffe-F testi uygulanmıştır.
Yapılan çalışmada G.S. İl Müdürlüğü personelinin cinsiyetler arasında iş doyum düzeyleri açısından anlamlı bir farklılığa rastlanmamıştır.Personelin eğitim durumlarına göre karşılaştırma yapıldığında iş doyum düzeyleri arasındaki farklılıklar gelişme yükselme imkânları (p=,001) örgütsel ortam (p=,022) ve ücret (p=,017) alt boyutunda anlamlı bir farklılığa rastlanırken; iş niteliği (p=,370) çalışma şartları (p=,650) ve iş arkadaşları (p=,056) alt boyutunda anlamlı bir farklılığa rastlanmamıştır.Farklılıkların hangi gruptan kaynaklandığını bulmak için yapılan Scheffe-F testine göre gelişme yükselme alt boyutunda; eğitim seviyesi yüksek olan personel en yüksek iş doyum düzeyine sahiptir. Buna göre yüksek lisans, ( =15 ±1.41) üniversite ( =14,73 ±2.38) ve lise ( =12,75 ±3.56) mezunu personelin; ortaokul ( =10,37 ±3.99) mezunu personele oranla daha fazla iş doyumuna sahip olduğu görülmektedir.
Ücret alt boyutunda yüksek lisans ( =24.50 ±0.7) ve üniversite ( =19,02 ±4.16) mezunu personelin; lise ( =16,60 ±5.17) ve ortaokul ( =15,12 ±5.54) mezunu personele oranla daha fazla iş doyumuna sahip oldukları görülmektedir.
Yaşa ve hizmet yıllarına göre iş doyum düzeylerinde anlamlı farklılığa rastlanmamıştır.</Özetçe>
<Anahtar>İş doyumu, Personel Yönetimi, Gençlik Spor İl Müdürlüğü Taşra Teşkilatı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>VOLEYBOLCULARIN FARKLI MAÇ PERFORMANSLARI İÇİN TEKRARLANAN ÖLÇÜMLER YÖNTEMİNİN KULLANILMASI</Başlık>
<Özetçe>Farklı yer, zaman ve materyaller üzerinde tekrarlanan deneyler ile bir veya birden fazla faktörün etkisi hakkında bilgi edinebilmek için tekrarlanan gözlemler yöntemi kullanılmaktadır. Yapılan çalışmada, 2006 yılında Japonya’da düzenlenen Dünya Voleybol Şampiyonasına katılan Türk Bayan Milli Voleybol Takımı sporcularının analizi için tekrarlanan ölçümlere ait karışık model yöntemi kullanılmış ve sporcuların performanslarının maçlara ve sayı elde etme yöntemlerine göre değişip değişmediği incelenmiştir. Elde edilen sonuçlara göre oyuncuların maçlardaki performansları arasında anlamlı farklılıkların olabileceği sonucu ortaya çıkmıştır.</Özetçe>
<Anahtar>Tekrarlanan ölçümler, karışık model, sabit etki, şansa bağlı etki, voleybol
</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FUTBOLCULARIN VÜCUT KOMPOZİSYONU, VÜCUT BİLEŞENLERİ VE SOMATOTİP ÖZELLİKLERİ ÜZERİNE BİR İNCELEME</Başlık>
<Özetçe>Bu çalışmanın amacı yıldız futbolcuların (Muğla Üniversitesi Spor Klübü Yıldız Futbol Takımı) vücut kompozisyonu, vücut bileşenleri ve somatotip değişkenlerinin incelenmesi ve diğer Türk ve yabancı futbolcularla karşılaştırılarak değerlendirilmesidir.
Denekler düzenli antrenman yapan, yaş ortalamaları 13.22 olan, bölgesel ligde oynayan 18 erkek futbolcudur. Araştırmaya katılan deneklere özgü yaş, boy, vücut ağırlığı, deri kıvrım ölçülerinden; biceps, triceps, sırt, suprailiac, abdominal, bacak, baldır deri kıvrım ölçümleri, çap ölçümlerinden femur bikondüler ve humerus bikondüler çap ölçümleri, çevre ölçümlerinden bicep, baldır çevre ölçümleri ve vücut yağ yüzdesi ölçümleri alındı. Deneklerin somatotip özellikleri Heat-Carter formülüne göre değerlendirildi. 
Deneklerin; boy uzunluğu 158,44±10,42 cm, vücut ağırlığı 47,65±8,38 kg, deri kıvrım ölçülerinden; biceps 5,75±1,54 mm, triceps 10,61±2,93mm, sırt 7,30±1,59mm, suprailiac 7,00±2,04mm, abdominal 9,91±3,98mm, bacak 13,52±4,76mm, çap ölçümlerinden; femur bikondüler 11,03±0,74 cm ve humerus bikondüler çap ölçümleri, 7,30±0,59 cm, çevre ölçümlerinden; bicep, 22,76±3,11 cm, baldır çevre ölçümleri 32,84±3,33 cm ve vücut yağ yüzdesi 5,41±1,37 mm, Endomorfi ortalamaları 4,59± 2,08, Mezomorfi ortalamaları 6,94±3,10, Ektomorfi ortalamaları 3,55± 1,34 olarak belirlendi. 
Sporun ilgili dallarında, sporcuların fiziksel ve antropometrik özelliklerini içeren fiziksel uygunluk değerleri, yetenek seçiminde oldukça önemlidir. Bu nedenle çalışma sonuçlarının, futbolcu seçiminde ve bu konuda yapılacak diğer çalışmalarda yararlı olacağı düşünülmektedir.</Özetçe>
<Anahtar>Somatotip, vücut kompozisyonu, futbol.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SUDA VE KARADAKİ FARKLI BEDEN KONUMLARINDA KALP HIZI DEĞİŞKENLİĞİNİN KARŞILAŞTIRILMASI</Başlık>
<Özetçe>Karada ve sudaki farklı beden konumlarında elde edilen Kalp Hızı Değişkenliği (KHD) değerlerinin karşılaştırılması ve en etkili gevşeme konumunun belirlenmesi amacıyla yapılan bu araştırmaya, İstanbul’da bir eğitim kurumunda çalışan farklı statülerdeki çalışanlardan oluşan 18 kişi gönüllü olarak katılmıştır. Katılımcıların KHD değerleri, karada dikey ve yatay, suda watsu konumunda alınmıştır. Gurubun tüm ölçümleri farklı günlerde ve her konum için 4 kez tekrarlanmıştır. KHD’nin zaman boyutu parametresi olarak RMSSD, frekans alanı parametreleri olarakta HF% ve LF/HF oranı analiz edilmiştir. RR sinyali 1 milisaniye hassaslıkta kayıt edilmiştir. Bu parametrelerin karşılaştırmaları Tekrarlayan Ölçüm Varyans Analizi ile yapılmıştır. Watsu konumunda alınan ölçümlerin analizinde, RMSSD ve HF% parametrelerinde anlamlı artış bulunmuştur. Sempatik düzenlemenin bir yansıması olarak kabul edilen LF/HF oranı watsu konum ölçümleri, dikey ve yatay olarak yapılan kara ölçümlerinden anlamlı olarak düşük çıkmıştır. Sonuç olarak, en etkili gevşemenin sudaki watsu konumunda gerçekleştiği anlaşılmıştır.</Özetçe>
<Anahtar>Kalp hızı değişkenliği, watsu, parasempatik sinir sistemi, gevşeme.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORCULARDA VE SEDANTERLERDE GLİSEROL TAKVİYESİNİN EPİNEFRİN VE KORTİZOL ÜZERİNE ETKİLERİ</Başlık>
<Özetçe>Bu araştırmada, düzenli egzersiz yapan sporcularda ve sedanterlerde oral olarak verilen gliserolün Epinefrin ve Kortizol parametreleri üzerine etkisinin araştırılması amaçlandı.
Araştırmada yaş ortalamaları 22.82 ± 1.49 yıl ve vücut ağırlığı ortalamaları 73.96 ± 9.16 kg olan Selçuk Üniversitesi Beden Eğitimi ve Spor Yüksekokulu’nda okuyan 20 sağlıklı erkek sporcu ve diğer fakültelerde okuyan 20 sağlıklı erkek öğrenci olmak üzere toplam 40 öğrenci denek olarak kullanıldı.
Denekler (Sedanter grup (S), Gliserol takviyeli sedanter grup (GS), Egzersiz grubu (E), Gliserol takviyeli egzersiz grubu (GE)) olarak 4 gruba ayrılarak. E ve GE gruplarındaki deneklere 20 gün süresince 20m mekik koşu testi uygulandı. GS ve GE grubuna dahil olan deneklere 20 gün boyunca sabah saat 10.00’ da oral olarak 1.2 g/kg dozunda gliserol takviyesi yapıldı. Bütün deneklerden egzersiz periyoduna ve gliserol takviyesine başlamadan önce kan örnekleri alındı. Ayrıca, 20 günlük gliserol takviyesi ve egzersiz periyodundan sonra tüm gruplardan ikinci kan örnekleri alındı. 20. gün sonunda alınan ikinci kan örneklerinden sonra tüm gruplara belirtilen egzersiz testi uygulandı. Egzersiz testinin bitiminden hemen sonra üçüncü kan örnekleri alındı. Egzersizden 2 saat sonra dördüncü ve 24 saat sonra beşinci kan örnekleri alındı. 
Alınan kan örneklerinde belirlenen serum Epinefrin ve Kortizol düzeyleri ölçüldü. Bu parametrelere ilişkin gruplar arasındaki farklılıkların önem kontrolünde Varyans Analizi yapılarak, Duncan’ın Multiple Range testi kullanıldı. Grup içi farklılıkların tespitinde ise Wilcoxon Signed Ranks testi kullanıldı.
Bu çalışmada uygulanan orta şiddetteki ve submaksimal egzersizin serum epinefrin ve kortizol düzeyleri üzerine önemli (p?0.05) bir etkisinin olduğu tespit edilmiş fakat bu egzersiz protokolü ile beraber uygulanan gliserol takviyesinin, en azından bu miktar ve sürede serum epinefrin ve kortizol düzeyleri üzerine önemli bir etkisinin olmadığı söylenebilir.</Özetçe>
<Anahtar>Gliserol, Egzersiz, Epinefrin, Kortizol</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>KREATİN YÜKLEMESİNİN SPORCULARIN İZOKİNETİK PERFORMANSINA ETKİSİ</Başlık>
<Özetçe>Bu çalışmanın amacı ergojenik yardımcı olarak kullanılan kreatin monohidrat’ın (CrH2O) uzun süreli (6 hafta) yüklemenin sporcu performansına (izokinetik güç ölçümünde toplam iş üretimi) etkisinin belirlenmesidir. Araştırmaya yaşları 20-27 arasında değişen 38 kişi katılmıştır. Araştırmaya katılan denekler aktif spor yapan sporculardan seçilmiştir. Araştırma bulgularına göre; izokinetik egzersizde kreatin grubunda tüm denekler için tüm setlerde yüklemeden sonra toplam iş üretimi arttı. Birinci ve beşinci setlerde yükleme öncesi ve sonrası değerler arasındaki fark istatistiksel olarak anlamlı bulundu. Kreatin grubunda yükleme öncesi (Yönc)’nden 15. güne göre değişimde bütün setlerde istatistiksel olarak anlamlı bir fark tespit edilmiştir. Aynı şekilde yükleme öncesinden 50. güne göre değişimde ise istatistiksel olarak önemli bir fark tespit edilmemiştir. Plasebo grubu yükleme öncesi ve sonrasında her 5 sette, toplam iş üretim değerleri arasında istatistiksel olarak anlamlı bir fark bulunmadı. Plasebo grubunda yükleme öncesi (Yönc)’nden 15. güne göre değişimde bütün setlerde istatistiksel olarak anlamlı bir fark tespit edilmemiştir. Aynı şekilde yükleme öncesinden 50. güne göre değişimde ise istatistiksel olarak önemli bir fark tespit edilmemiştir. Araştırmanın göze çarpan bulgularında biri, uzun süreli (50 gün) kreatin yüklemenin, maksimal istemli diz ekstansiyonu sırasında kas total iş üretimi değerlerine etkisi olmamıştır fakat yükleme öncesinden 15. güne göre değişimde anlamlı gelişmeler görülmüştür. Bu da total iş üretiminde, uzun süreli yüklemeler yerine iki haftalık yüklemelerin daha olumlu sonuçlar verdiği sonucunu ortaya çıkarmıştır.</Özetçe>
<Anahtar>Ergojenik destek, kreatin desteği, izokinetik performans</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İLKÖĞRETİM OKULLARINDAKİ BEDEN EĞİTİMİ VE SPOR DERSLERİNDE UYGULANAN ÖĞRETİM YÖNTEMLERİ VE ÖLÇME – DEĞERLENDİRME KRİTERLERİNİN ARAŞTIRILMASI</Başlık>
<Özetçe>Bu çalışmanın amacı, ilköğretim beden eğitimi ve spor öğretim programındaki öğretim yöntemleri ve ölçme-değerlendirme kriterlerinin araştırılmasıdır. Araştırmamıza Türkiye’nin 7 bölgesindeki 16 ilde görev yapan 284 beden eğitimi ve spor öğretmeni katılmıştır. Deneklere anket uygulanmış ve bulgular SPSS 10.0 programında analiz edilerek yorumlanmıştır. Araştırma sonucunda, beden eğitimi ve spor öğretim yöntemi olarak komut yöntemi, alıştırma yöntemi, eşli çalışma yöntemi ve kendini değerlendirme yönteminin en fazla kullanıldığı yöntemler olduğu bulgusuna ulaşılmıştır. Beden eğitimi ve spor öğretmenleri öğrencileri değerlendirirken daha çok uygulamalı ve sözlü sınavlara yer verdiklerini belirtmişlerdir. </Özetçe>
<Anahtar>Beden eğitimi, Spor, Öğretim yöntemi, ölçme ve değerlendirme</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR ÖĞRETMENLİĞİ SON SINIF ÖĞRENCİLERİNİN BENLİK TASARIMI VE KENDİNİ GERÇEKLEŞTİRME DÜZEYLERİNİN İNCELENEREK CİNSİYETLER ARASINDAKİ FARKLARIN BETİMLENMESİ</Başlık>
<Özetçe>Bu çalışmada; Kafkas Üniversitesi Beden Eğitimi ve Spor Yüksek Okulu’nda öğrenim gören son sınıf öğrencilerinin benlik tasarımı ve kendini gerçekleştirme düzeylerinin incelenmesi ve cinsiyetler arasındaki farkların ortaya konulması hedeflenmiştir. 
Araştırmaya, 2006-2007 ve 2007-2008 eğitim öğretim yılında Kafkas Üniversitesi Beden Eğitimi ve Spor Yüksek okulunda öğrenim gören 43’ü erkek 29’sı bayan toplam 72 son sınıf öğrencisi gönüllü olarak katılmıştır. 
Araştırmada ilgili verilerin toplanmasında, Baymur (1968), tarafından geliştirilmiş olan “Benlik Tasarımı Envanteri” ile Rogers ve Maslow’un kuramlarına dayalı olarak Shostrom tarafından 1968 yılında geliştirilmiş ve Kuzgun tarafından 1973 yılında Türkçeye uyarlanmış olan “Kişisel Yönelim Envanteri” ve “Kişisel Bilgi Formu” kullanılmıştır. Çalışmada, kişisel yönelim envanteri, zamanı iyi değerlendirme ve desteğini içten alma alt boyutları gözetilerek incelenmiştir. Uygulanmasında zaman sınırı olmayan envanter, üniversite ve daha üst düzeydeki yetişkin grubuna uygundur. 
Araştırmada toplanan verilerin analizi SPSS for Windows 16.00 paket programı ile yapılmıştır. Elde edilen verilerin ortalama ve standart sapma değerleri tespit edilerek, deneklerin cinsiyetler arasındaki benlik tasarım düzeyleri ve kendini gerçekleştirme düzeyleri arasındaki farklar, nonparametrik testlerden Kruskal Wallis ile belirlenmiştir. Erkekler ve bayanların ayrı ayrı benlik tasarım düzeyleri ile kendini gerçekleştirme düzeyleri arasındaki ilişkiye ise; pearson korelasyonu ile bakılarak 0.01 ve 0.05 düzeyinde incelenmiştir.
Çalışmanın sonucunda erkek ve bayan denekler arasında benlik tasarımı ve kendini gerçekleştirme düzeyleri arasında anlamlı fark bulunamamıştır (p>0,05). Bayan deneklerin kendini gerçekleştirme düzeyleri ile benlik tasarımları arasında pozitif yönde anlamlı ilişki bulunurken (p?0,05) erkeklerde ise anlamlı bir ilişki bulunamamıştır (p>0,05).</Özetçe>
<Anahtar>Benlik tasarımı, Kendini Gerçekleştirme Düzeyi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>VOLEYBOLDA SERVİS BECERİSİ ÖĞRETİMİNE MOTİVASYONEL BİR YAKLAŞIM</Başlık>
<Özetçe>Bu araştırmanın amacı, bir dış motivasyon aracı olarak değerlendirilen “not” faktörünün servis atma becerisi öğretiminde etkili olup olmadığının belirlenmesidir. Araştırmaya beden eğitimi öğretmenliği bölümünde okuyan 12 erkek 8 bayan toplam 20 öğrenci katılmıştır. Voleybol sahasının arka bölgesi servis çizgisinin 3 metre önünden ve servis çizgisine paralel bir şeritle ayrılmıştır, bu bölge de, 3m x 3m ölçülerinde 3 eşit parçaya bölünerek, bölgelere voleyboldaki pozisyon numaralarına atıfla 1-6-5 numaraları verilmiştir. Öğrencilerden hedef belirleyerek kurallara uygun şekilde tenis servis atmaları istenmiştir. 15 dakikalık alıştırmalarından sonraki süreç veri toplamak amacıyla kameraya çekilmiştir. Uygulama 4 bölümde sürdürülmüştür.1.Bölüm: öğrencilerden sırasıyla 1,6,5 numaralı bölgelere servis atışı yapılması istenmiştir. 2.Bölüm: öğrencilere aynı sırayla servis atışına devam etmeleri söylenerek bu defa hedefe ulaşan her bir atışın vize sınavının servis bölümüne +5 puan olarak ekleneceği belirtilmiş, her bölgeye 3 atış toplamda ise 9 atış yapmaları istenmiştir.Derse 10 dakika ara verilerek üçüncü aşamaya geçilmiştir. 3.Bölüm: Dersin devamı olarak atışlara ödülsüz devam edilmiştir. 4.Bölüm: Bağımsız değişken olan başarılı atış başına +5 puan ödülü yeniden devreye konularak 2. bölümde olduğu gibi atışlara devam edilmiştir. Görüntü incelemeleri sonucunda, 1. ve 3. bölümlerde öğrencilerin ilk üç atışı değerlendirilmiştir; çizgiler dahil hedef bölgeye isabet eden atışlar başarılı (2 puan) , kurallara uygun olmayan, saha dışı atışlar ise başarısızdır (0 puan) ayrıca hedef bölgeye isabet etmese de saha içerisine düşen toplar da (1 puan) değerlendirmeye alınmıştır. Servis atma becerilerinin, araştırmanın bölümlerine göre karşılaştırılmasında, ilişkili iki ölçüm setine ait puanlar arasındaki farkın anlamlılığını test etmek amacıyla kullanılan “wilcoxon testine” başvurulmuştur. Servis becerisi, grubun tümünde bölümlere göre incelendiğinde; 1-2, 2-3, 3-4 bölümlerinden alınan puanlar arasında p?0,01 düzeyinde anlamlı bir fark olduğu [ 1.-2. bölümlerde (z=3,46, p?0,01), 2-3 bölümlerde (z=2,84, p?0,01), 3-4 bölümlerde (z=3,77, p?0,01)] bulunmuştur. Fark puanlarının sıra ortalaması ve toplamları dikkate alındığında gözlenen farklar: (1.-2.bölümlerde) 2. bölümün lehine, (2.-3. bölümlerde) 2. bölümün lehine, (3.-4. bölümlerde) 4. bölümün lehinedir. Bu durum, grubun servis becerisinde araştırmanın bölümlerine göre bir dalgalanma olduğunu göstermektedir. Servis performansının yüksek olduğu bölümlere bakıldığında ise bağımsız değişkenin etkili olduğu söylenebilir. </Özetçe>
<Anahtar>Motivasyon,, Servis becerisi, Voleybol</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR YÜKSEKOKULUNDA ÖĞRENİM GÖREN ÖĞRETMEN ADAYLARININ ÇEŞİTLİ DEĞİŞKENLERE GÖRE DEMOKRATİK TUTUM DÜZEYLERİNİN İNCELENMESİ</Başlık>
<Özetçe>Bu çalışmanın amacı; beden eğitimi ve spor Yüksekokulunda öğrenim gören beden eğitimi öğretmen adaylarının cinsiyet, sınıf, anne ve baba öğrenim düzeyi değişkenlerine göre demokratik tutum düzeylerinin incelenmesidir. 
Araştırmanın örneklemini; Selçuk Üniversitesi ve Karamanoğlu Mehmetbey Üniversitesi beden eğitimi ve spor yüksekokulunda öğrenim gören 135’i kız 163’ü erkek toplam 298 1. 2. 3. ve 4. sınıf öğrencisi oluşturmaktadır. 
İlk olarak araştırmanın amacına ilişkin mevcut bilgiler, literatürün taranmasıyla sistematik bir şekilde verilmiştir. Böylece konu hakkında teorik bir çerçeve oluşturulmuştur. İkinci olarak, Gözütok (1995)18, tarafından geliştirilen “Demokratik Tutum Ölçeği” kullanılmıştır. 
Verilerin çözüm ve yorumlamasında; farklılıkları belirlemek için t testi, One Way Anova (tek yönlü varyans analizi) testi kullanılmış ve gruplar arasındaki farkın hangi gruptan kaynakladığını belirleyebilmek için de Tukey testi kullanılarak anlamlılık -0,05 alınmıştır. Verilerin değerlendirilmesinde ve hesaplanmış değerlerin bulunmasında SPSS (Statistical package for social sciences) paket programı kullanılmış ve alpha güvenirlik katsayısı 0,78 bulunmuştur.
Bu çalışmanın sonucunda; beden eğitimi ve spor Yüksekokulunda öğrenim gören öğretmen adaylarının demokratik tutum düzeyleri cinsiyet, anne ve baba öğrenim düzeyi değişkenine göre anlamlı bir farklılık bulunurken, sınıf değişkenine göre ise anlamlı bir farklılık bulunmamıştır.</Özetçe>
<Anahtar>Beden Eğitimi, Öğretmen Adayı, Demokratik Tutum, Cinsiyet, Sınıf, Anne Öğrenim, Baba Öğrenim</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT SPORCULARDA DOPİNG BİLGİ DÜZEYİNİN ÖLÇÜLMESİNE YÖNELİK BİR ARAŞTIRMA (GÜREŞ ÖRNEĞİ)</Başlık>
<Özetçe>Bu çalışmanın amacı milli güreşçilerin doping bilgi düzeylerini belirlemektir. Çalışmanın örneklemini 2008-2009 döneminde güreş milli takımında mücadele eden ve tesadüfi yöntemle seçilmiş olan 76 erkek sporcu oluşturmuştur.
Veri toplama aracı olarak uzman görüşü alınarak hazırlanan anket kullanılmıştır. Anket öncelikle 35 kişilik bir sporcu grubuna uygulanmış, doldurulan anketlere göre sorulardaki eksiklikler giderilerek yeniden düzenlenmiş ve anketin geçerlik-güvenirlik çalışması yapılmıştır. Cronbach Alpha, iç tutarlılık yöntemi ile güvenirlik çalışması yapılarak, cronbach alpha değeri 0.82 bulunmuştur. 
Çalışma için ilgili literatür taranarak, tarihi süreç içerisinde dopingin gelişimi incelenmiştir. SPSS 10.0 paket programı kullanılarak yapılan yüzde (%), frekans (f), t-testi ve Anova sonuçlarına göre katılımcıların %63.2’sinin “20-24” yaş grubunda olduğu ve %51.3’ünün spor yaşının “11-15” yıl olduğu ortaya çıkmıştır. Ayrıca 
Sonuç olarak, antrenörlerin ve yöneticilerin doping konusunda yeterli bilgiye sahip olmadığı ayrıca, katılımcıların spor yaşlarına ve doping kullanımının sporcu sağlığı üzerine olumsuz etki yaratıp yaratmama durumuna ilişkin görüşleri arasında anlamlı farklılıklar olduğu tespit edilmiştir (-0.05).</Özetçe>
<Anahtar>Doping, bilgi düzeyi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>VOLEYBOL ANTRENÖR ADAYLARININ EMPATİK BECERİLERİ İLE YAŞAM DOYUMLARI ARASINDAKİ İLİŞKİNİN İNCELENMESİ</Başlık>
<Özetçe>Antrenörlerin empatik beceri kazanımları ile yaşam doyumları arasındaki pozitif ilişki, onların daha sorunsuz ve daha verimli çalışmaları anlamına gelmektedir. Bu araştırma, voleybol antrenör adaylarının empatik becerileri ile yaşam doyumu arasındaki ilişkiyi araştırmak amacıyla yapılmıştır. Araştırmanın örneklemini, 27 erkek 33 bayan olamak üzere toplam 60 voleybol antrenörü oluşturmuştur. Araştırmada veri toplama aracı olarak, empati beceri düzeylerini belirlemek için Dökmen(1997) tarafından geliştirilen “Empatik Beceri Ölçeği B-Formu”, yaşam doyumu düzeyini tespit etmek amacıyla Deiner, Emmons - Larsen (1985) geliştirdiği “Yaşam Doyumu Ölçeği” kullanılmıştır. Verilerin analizinde f testi, t testi, varyans analizi ve Pearson momentler çarpımı korelasyon katsayısı kullanıldı ve -0,05 düzeyinde anlamlılık arandı.
Araştırma sonucunda; Voleybol antrenör adaylarının empati beceri düzeyleri ile yaşam doyum düzeyleri arasında anlamlı bir ilişki tespit edildi (-0.05). Cinsiyet değişkenine göre anlamlı bir farklılık bulunmamakla birlikte bayan antrenörlerin empatik beceri ile yaşam doyumu değerlerinin erkeklere göre daha yüksek oranda olduğu bulundu. Ayrıca evli antrenörlerin empatik beceri ile yaşam doyumu puanlarının evli olamayan antrenörlerden daha yüksek olduğu saptandı. </Özetçe>
<Anahtar>Antrenör, Empatik beceri, yaşam doyumu.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORCULARIN İŞ TATMİNİ İLE LİDER BAĞLILIĞI VE ÖRGÜTSEL BAĞLILIK DUYGULARI ARASINDAKİ İLİŞKİLERİN İNCELENMESİ</Başlık>
<Özetçe>Bu araştırma, futbolcuların iş (spor) tatmini, örgütsel (kulübe) bağlılık ve lidere (antrenöre) bağlılık duyguları arasındaki ilişkileri belirlemek amacıyla ele alınmıştır. Araştırmada, kolayda örnekleme yöntemi ile seçilen 75 futbolcu üzerinde anket uygulanmıştır. Anket formunda Hackman ve Oltham tarafından geliştirilen (1980) Minnesota iş tatmin ölçeği, Mowday, Ster ve Porter (1979) tarafından geliştirilen örgütsel bağlılık ölçeği, Arnold ve arkadaşları (2000) tarafından geliştirilen lidere bağlılık ölçeği ve kişisel bilgiler yer almıştır. 
Elde edilen veriler bilgisayar ortamında analiz edilmiş olup, anket formunda yer alan iş tatmin ölçeğinin güvenirlilik kat sayısı (0.8622), örgütsel bağlılık ölçeğinin güvenirlilik katsayısı (0.7923), lidere bağlılık ölçeğinin güvenirlilik katsayısı ise (0.9318) olarak bulunmuştur. 
Araştırmaya katılanların her bir ölçekte yer alan sorulara ilişkin tutumları ile demografik farklılıklar arasındaki ilişkiler T-testi ve tek yönlü varyans analizi ile test edilmiştir. Ayrıca futbolcuların iş tatmini, örgütsel bağlılık ve lidere bağlılık tutumları arasındaki ilişkilerin tespit edilmesi amacıyla korelasyon testi kullanılmıştır. 
Elde edilen sonuçlara göre; iş tatmini, örgütsel bağlılık ve lidere bağlılık tutumlarında amatör ve profesyonel futbolcular arasında anlamlı farklılık olduğu tespit edilmiştir(-0,05). Buna karşın, araştırmaya katılan futbolcuların, iş tatmini, örgütsel bağlılık ve lidere bağlılık tutumlarında, spor dışında ek bir gelir elde edip etmeme açısından anlamlı bir farklılık gözlenmemiştir(P>0,05). Futbolcuların iş tatmin düzeyleri ile ekonomik gelir düzeyleri arasında anlamlı bir farklılık gözlenmiştir(-0,05). 
Diğer taraftan, iş tatmini ile örgütsel bağlılık(r=0,631**) ve lidere bağlılık duygusu(r=0,496**) arasında ve lidere bağlılık ile örgütsel bağlılık duygusu(r=0,456**) arasında (0.01) düzeyinde pozitif yönlü anlamlı bir ilişki bulunmuştur.</Özetçe>
<Anahtar>Sporcu, iş tatmini, örgütsel bağlılık, lider bağlılığı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR YÜKSEK OKULU ÖĞRENCİLERİNİN SPORA BAŞLAMA, BÖLÜMÜ SEÇME NEDENLERİ VE GELECEĞE YÖNELİK BEKLENTİLERİNİN İNCELENMESİ</Başlık>
<Özetçe>Bu çalışmanın amacı; Beden Eğitimi ve Spor Yüksek Okulu’nda (BESYO) okuyan öğrencilerin spora başlamalarına, besyo’yu seçmelerine etki eden faktörler ile geleceğe yönelik beklentilerinin okudukları bölümlere göre karşılaştırılmasıdır. Çalışmaya Çukurova Üniversitesi BESYO’da okuyan toplam 318 öğrenci (123 beden eğitimi öğretmenliği bölümü, 130 antrenörlük eğitimi bölümü, 65 spor yöneticiliği bölümü) katılmıştır. Öğrenciler, araştırmacı tarafından hazırlanan anket formunu cevaplamışlardır. Çalışma sonucunda; öğretmenlik bölümü öğrencilerinin spora başlamasında “bir kulüpte sporcu olmak”, “boş zamanı değerlendirmek” ve “yeni insanlar tanımak” nedenlerinin, diğer bölümlerde okuyan öğrencilere göre istatistiksel bakımdan etkisinin daha düşük olduğu tespit edilmiştir. Bunlara ek olarak; öğretmenlik bölümü öğrencileri BESYO’yu seçme nedenleri içerisinde; “spor alanında daha başarılı olacağını düşünme” ve “spor alanında bilimsel eğitim almak”, seçeneklerine antrenörlük ve yöneticilik öğrencilerine göre istatistiksel bakımdan daha az önem verdikleri saptanmıştır. Antrenörlük bölümü öğrencilerinin geleceğe yönelik “akademisyen olma” ve “yurt dışında alanla ilgili çalışma yapma” beklentilerinin, öğretmenlik ve yöneticilik bölümü öğrencilerine göre istatistiksel bakımdan daha yüksek olduğu tespit edilmiştir.</Özetçe>
<Anahtar>Spor, spor yüksek okulu, spora katılım, beklenti</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR LİSESİ ÖĞRENCİLERİ İLE GENEL LİSE ÖĞRENCİLERİNİN ÇOKLU ZEKÂ ALANLARININ KARŞILAŞTIRILMASI</Başlık>
<Özetçe>Bu çalışmanın amacı spor lisesi öğrencileri ile genel lise öğrencilerinin çoklu zekâ alanlarını karşılaştırmaktır. Araştırma grubunu Malatya, Eskişehir, Trabzon ve Erzurum illerinde rastgele yöntemle seçilmiş 321’i spor lisesi öğrencisi ve 346’sı genel lise öğrencisi olmak üzere toplam 658 öğrenci oluşturmaktadır. Araştırmada veri toplama aracı olarak Saban (2002) tarafından geliştirilen “Eğitimciler için Çoklu Zekâ alanları Envanteri” kullanılmıştır. Veri analizlerinde ikili karşılaştırmalar için independent-samples T Testi ve çoklu karşılaştırmalar için one-way Anova Testi ve LSD Testi kullanılmış ve anlamlılık düzeyi ?=0,05 olarak seçilmiştir. Ayrıca sosyo-demografik özellikleri belirlemek için frekans ve yüzde analizi uygulanmıştır. Araştırma sonucunda öğrencilerin cinsiyetlerine göre sözel, görsel, müziksel, sosyal ve içsel zekâ alanları arasında kızlar lehine anlamlı düzeyde farklılık (-0,05) olduğu; öğrencilerin sınıflarına göre sözel, mantıksal, sosyal ve içsel zekâ alanları arasında anlamlı düzeyde farklılık (-0,05) olduğu; genel lise öğrencilerin sözel, mantıksal, görsel ve içsel zekâlarının spor lisesi öğrencilerinkinden daha iyi olduğu; spor lisesi öğrencilerin sadece bedensel zekâlarının genel lise öğrencilerinkinden daha iyi olduğu (-0,05) bulunmuştur. Ayrıca hem genel lise öğrencilerinin hem de spor lisesi öğrencilerinin müziksel, sosyal ve doğasal zekâlarının gelişmişlik düzeylerinin aynı olduğu tespit edilmiştir.</Özetçe>
<Anahtar>Spor lisesi, Genel Lise, Çoklu Zekâ, Öğrenci.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR YÜKSEK OKULU ÖĞRENCİLERİNİN SPORA BAŞLAMA, BÖLÜMÜ SEÇME NEDENLERİ VE GELECEĞE YÖNELİK BEKLENTİLERİNİN İNCELENMESİ</Başlık>
<Özetçe>Bu çalışmanın amacı; Beden Eğitimi ve Spor Yüksek Okulu’nda (BESYO) okuyan öğrencilerin spora başlamalarına, besyo’yu seçmelerine etki eden faktörler ile geleceğe yönelik beklentilerinin okudukları bölümlere göre karşılaştırılmasıdır. Çalışmaya Çukurova Üniversitesi BESYO’da okuyan toplam 318 öğrenci (123 beden eğitimi öğretmenliği bölümü, 130 antrenörlük eğitimi bölümü, 65 spor yöneticiliği bölümü) katılmıştır. Öğrenciler, araştırmacı tarafından hazırlanan anket formunu cevaplamışlardır. Çalışma sonucunda; öğretmenlik bölümü öğrencilerinin spora başlamasında “bir kulüpte sporcu olmak”, “boş zamanı değerlendirmek” ve “yeni insanlar tanımak” nedenlerinin, diğer bölümlerde okuyan öğrencilere göre istatistiksel bakımdan etkisinin daha düşük olduğu tespit edilmiştir. Bunlara ek olarak; öğretmenlik bölümü öğrencileri BESYO’yu seçme nedenleri içerisinde; “spor alanında daha başarılı olacağını düşünme” ve “spor alanında bilimsel eğitim almak”, seçeneklerine antrenörlük ve yöneticilik öğrencilerine göre istatistiksel bakımdan daha az önem verdikleri saptanmıştır. Antrenörlük bölümü öğrencilerinin geleceğe yönelik “akademisyen olma” ve “yurt dışında alanla ilgili çalışma yapma” beklentilerinin, öğretmenlik ve yöneticilik bölümü öğrencilerine göre istatistiksel bakımdan daha yüksek olduğu tespit edilmiştir.</Özetçe>
<Anahtar>Spor, spor yüksek okulu, spora katılım, beklenti</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>

<makale>
<Etiket>Spor Bilimleri</Etiket>
<Başlık>SPOR LİSESİ ÖĞRENCİLERİ İLE GENEL LİSE ÖĞRENCİLERİNİN ÇOKLU ZEKÂ ALANLARININ KARŞILAŞTIRILMASI</Başlık>
<Özetçe>Bu çalışmanın amacı spor lisesi öğrencileri ile genel lise öğrencilerinin çoklu zekâ alanlarını karşılaştırmaktır. Araştırma grubunu Malatya, Eskişehir, Trabzon ve Erzurum illerinde rastgele yöntemle seçilmiş 321’i spor lisesi öğrencisi ve 346’sı genel lise öğrencisi olmak üzere toplam 658 öğrenci oluşturmaktadır. Araştırmada veri toplama aracı olarak Saban (2002) tarafından geliştirilen “Eğitimciler için Çoklu Zekâ alanları Envanteri” kullanılmıştır. Veri analizlerinde ikili karşılaştırmalar için independent-samples T Testi ve çoklu karşılaştırmalar için one-way Anova Testi ve LSD Testi kullanılmış ve anlamlılık düzeyi ?=0,05 olarak seçilmiştir. Ayrıca sosyo-demografik özellikleri belirlemek için frekans ve yüzde analizi uygulanmıştır. Araştırma sonucunda öğrencilerin cinsiyetlerine göre sözel, görsel, müziksel, sosyal ve içsel zekâ alanları arasında kızlar lehine anlamlı düzeyde farklılık (-0,05) olduğu; öğrencilerin sınıflarına göre sözel, mantıksal, sosyal ve içsel zekâ alanları arasında anlamlı düzeyde farklılık (-0,05) olduğu; genel lise öğrencilerin sözel, mantıksal, görsel ve içsel zekâlarının spor lisesi öğrencilerinkinden daha iyi olduğu; spor lisesi öğrencilerin sadece bedensel zekâlarının genel lise öğrencilerinkinden daha iyi olduğu (-0,05) bulunmuştur. Ayrıca hem genel lise öğrencilerinin hem de spor lisesi öğrencilerinin müziksel, sosyal ve doğasal zekâlarının gelişmişlik düzeylerinin aynı olduğu tespit edilmiştir.</Özetçe>
<Anahtar>Spor lisesi, Genel Lise, Çoklu Zekâ, Öğrenci.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ ÖĞRETMENLERİNİN İŞ TATMİNİ VE MESLEKİ TÜKENMİŞLİK DÜZEYLERİNİN ÇEŞİTLİ FAKTÖRLER AÇISINDAN İNCELENMESİ</Başlık>
<Özetçe>Bu araştırmada, Beden Eğitimi Öğretmenlerinin “cinsiyet, yas, medeni durum, çocuk sahibi olma, Beden Eğitimi Öğretmenliğini isteyerek seçme, mesleğe giriş, meslekteki hizmet yılı, toplam görev yapılan okul sayısı, şu an görev yaptığı okul, görev yeri, mesleki deneyimi, eğitim durumu” değişkenlerine göre mesleki tükenmişlik ve iş doyumları incelenmiştir. Araştırma kapsamına giren Beden Eğitimi Öğretmenleri Türkiye’nin çeşitli illerinden toplam 247 kişidir. Bireylerin özlük niteliklerini belirlemek için 12 sorudan oluşan kişisel bilgi formu, tükenmişlik düzeylerini belirlemek için 22 sorudan Maslach Tükenmişlik Ölçeği (MTÖ) ve İş Doyum Düzeylerini belirlemek için 20 sorudan oluşan Minnesota iş Doyum Ölçeği (MİDÖ) kullanılmıştır. MTÖ ve MİDÖ’den elde edilen puanların aritmetik ortalamaları ve standart sapmaları hesaplanmıştır. Gruplar arasında anlamlı düzeyde farklı olup olmadığını tespit etmek amacıyla ikili gruplarda t-testi, çoklu gruplarda varyans analizi, farkın kaynağını bulmak amacıyla da TUKEY-HSD testi uygulanmıştır. Araştırmada anlamlılık düzeyi 0,05 olarak kabul edilmiştir. Ayrıca iş Doyum ve Tükenmişlik düzeyleri arasındaki ilişkiyi belirlemek için korelasyon analizi yapılmış ve anlamlılık düzeyi bu durum için 0,01 olarak kabul edilmiştir. Sonuç olarak bu araştırma bulgularına göre Beden Eğitimi Öğretmenliğini isteyerek seçmeyenlerin tükenmişlik düzeylerinin yüksek, is doyum düzeylerinin ise düşük olduğu ortaya çıkmıştır. Mesleğe sınavla (KPSS ile) atananların kişisel başarı duygusunda azalma boyutunda daha fazla tükenmişlik yaşadığı ve stajyer öğretmenlerin uzman öğretmenlere göre iş doyum düzeylerinin daha yüksek olduğu tespit edilmiştir. Ayrıca görev yapılan toplam okul sayısı arttıkça Beden Eğitimi Öğretmenlerinin duygusal tükenme düzeylerinin arttığı ve iş doyum düzeylerinin azaldığı tespit edilmiştir.</Özetçe>
<Anahtar>Beden Eğitimi Öğretmeni, iş tatmini, mesleki tükenmişlik</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ ÖĞRETMENLİĞİ BÖLÜMÜ ÖĞRENCİLERİNİN PROBLEM ÇÖZME BECERİLERİNİN ÇEŞİTLİ DEĞİŞKENLER AÇISINDAN İNCELENMESİ (AHİ EVRAN VE GAZİ ÜNİVERSİTELERİ ÖRNEĞİ)</Başlık>
<Özetçe>Bu araştırmanın amacı; Ahi Evran (AEÜ) ve Gazi Üniversitesi (GÜ) Beden Eğitimi ve Spor Yüksek Okulu Öğretmenlik Bölümü’nde öğrenim gören öğrencilerin, problem çözme becerilerinin, kişisel değişkenlerinden elde edilen bağımsız değişkenlere göre farklılaşıp farklılaşmadığını belirlemektir. Çalışmaya, AEÜ ve GÜ Beden Eğitimi ve Spor Yüksek Okulu Öğretmenlik Bölümü’nde öğrenim gören öğrenim gören öğrenciler arasından tesadüfî seçim (random) yöntemi kullanılarak seçilen toplam 304 öğrenci gönüllü olarak katılmıştır. Araştırmada veri toplama aracı olarak; “Kişisel Bilgi Formu”, “Problem Çözme Envanteri (PÇE)” kullanılmıştır. Sonuç olarak, öğrencilerin genel olarak problem çözme becerilerinin ve problem çözme yaklaşımlarının orta düzeyde olduğu belirlenmiştir. Öğrencilerin problem çözme becerisi alt boyutlarına ve toplamına ait puan ortalamalarının, sınıf ve millilik değişkenlerine göre anlamlı düzeyde farklılaşmadığı; üniversite, cinsiyet ve branş değişkenine göre ise anlamlı düzeyde farklılaştığı tespit edilmiştir.</Özetçe>
<Anahtar>Problem çözme becerileri, sporcu, milli sporcu.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ORTAÖĞRETİM KURUMLARINDA BEDEN EĞİTİMİ DERSİNİN AMAÇLARININ GERÇEKLEŞME DÜZEYİ</Başlık>
<Özetçe>Bu araştırmada lise öğrencilerinin, lise müfredat programında yer alan Beden Eeğitimi dersi genel amaçları konusundaki görüş ve düşüncelerinin ne olduğu, bu görüşlerin cinsiyet ve öğrenim gördükleri bölümlere göre farklılıkları belirlemek amacıyla yapılmıştır. Araştırmanın evrenini, 2007–2008 eğitim-öğretim yılında Ankara ili Yenimahalle ilçesinde ortaöğretim okullarındaki lise son sınıf öğrencileri oluşturmaktadır. Araştırmanın örneklem grubunu ise, Ankara ili Yenimahalle ilçesindeki 7 ortaöğretim okulundaki 590 lise son sınıf öğrencisi oluşturmaktadır. Araştırmaya, Ankara ili Yenimahalle ilçesindeki ortaöğretim kurumlarında öğrenim gören 234 erkek (% 39.7) ve 356 (% 60.3) kız olmak üzere toplam 590 öğrenci katılmıştır. Araştırmada veri toplama araçları olarak “Kişisel Bilgi Formu” ve “Beden Eğitimi Dersi Genel Amaçlarına İlişkin Öğrenci Görüşleri Ölçeği” kullanılmıştır. Araştırma sonucunda, cinsiyet, okul takımında yer alıp- almama ve boş zamanlarında spor yapıp-yapmama konusunda istatistiksel olarak anlamlı farklar bulunmuştur. Ölçek puanları incelendiğinde cinsiyete göre ortaya çıkan farkın erkekler lehine; okul takımında yer alan öğrencilerle yer almayan öğrenciler arasındaki farkın okul takımında yer alan öğrenciler lehine ve boş zamanlarında spor yapan ve yapmayan öğrenciler arasındaki farkın da spor yapan öğrenciler lehine geliştiği görülmüştür.</Özetçe>
<Anahtar>Orta Öğretim, Beden Eğitimi, Beden Eğitimi genel amaçları</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GENÇ ELİT GÜREŞÇİLERDE SOLUNUM PARAMETRELERİNİN BAZI ANTROPOMETRİK ÖZELLİKLERLE İLİŞKİSİNİN İNCELENMESİ</Başlık>
<Özetçe>Bu çalışmanın amacı, Türk milli takımında yer alan genç güreşçilerin solunum parametreleri ile antropometrik özellikler arasındaki ilişkinin incelenmesi ve hangi antropometrik özelliklerin solunum fonksiyonları üzerinde etkili olduğunu belirlemektir.
Değerlendirme için sporcuların fiziksel ve antropometrik yaş, boy, vücut ağırlığı , uzunluk ölçümleri, vücut kitle indeksi, çevre ölçümleri ve çap ölçümlere ile solunum fonksiyon ölçümleri MVV, VC, FVC, FEV1, FEV1 % FVC kullanılmıştır.
Çalışmaya katılan güreşçilerin yaş ortalamaları 19,53 ±1.60 yıl yaş, 1,73±,069 boy cm, 76,77±14,71 vücut ağırlığına sahip toplam 66 genç erkek milli sporcu gönüllü olarak katılmıştır. Fiziksel (vücut ağırlığı, Boy BMI) ve antropometrik ölçüm sonuçları( Gögüs derinliği, göğüs çevresi, göğüs genişliği ) ile solunum fonksiyon ölçüm sonuçları (MVV, VC, FVC, FEV1) arasında korelasyon ve regresyon açından (P?0.01, P? 0.05) önem seviyesinde ilişkiler tespit edilmiştir.</Özetçe>
<Anahtar>Akciğer Fonksiyon Ölçümleri, Akciğer Hacmi Ölçümü, Antropometrik Ölçümler.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORUN YÖNETSEL YAPISINDA ÖRGÜTSEL ADALET KURAMINA BAKIŞ</Başlık>
<Özetçe>Bu araştırma, spor örgüt çalışanlarının tutum ve davranışlarına etki eden örgütsel adalet algılamalarının, örgütsel ve bireysel başarılarının sağlanmasında, spor yöneticilerinin hassasiyet göstermeleri gereken bir durum olduğunu vurgulamak amacı ile yapılmıştır.
Toplumsal, siyasal, ekonomi ve yönetim alanlarında, verim ve üretkenliğin sağlanmasında insan unsurunun ön plana çıkması, kişilerin performanslarını olumsuz etkileyen faktörlerin göz önüne alınıp, ihtiyaç ve beklentilerine cevap vermeyi önemli kılmaktadır.
Bu anlamda kuramsal bir çerçeve oluşturularak hazırlanan çalışma, ilgili literatür kaynaklar ışığı altında, örgütsel adalet değişkenleri olarak kabul edilen dağıtımsal, işlemsel ve etkileşimsel adalet türlerinin sporsal boyuttaki algılanış biçimleri ele alınarak değerlendirilmeye çalışılmıştır.
Sonuç olarak günümüz sporu, ekonomik anlamda büyük bir sektör ve endüstri haline gelmiştir. Spor yönetiminin genel yönetim anlayışından ayrı tutulmasının mümkün olmadığı düşünüldüğünde, sporun sevk ve idaresini elinde bulunduran spor yöneticilerinin, sporun her boyutunda ulusal ve uluslararası rekabete ayak uydurabilmesi, her türlü inovasyonel gelişmelerin yanı sıra, örgüt çalışanlarına adaletli yaklaşım sergilemeleri kurumsal ve bireysel başarı için önemli görülmektedir. </Özetçe>
<Anahtar>örgütsel adalet, örgütsel adalet boyutları, dağıtımsal adalet, işlemsel adalet, etkileşimsel adalet, spor yönetimi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SEKTÖR KAVRAMLARI İÇERİSİNDE BULUNAN SPOR SPONSORLUGUNA BİR BAKIŞ</Başlık>
<Özetçe>Spor sponsorluğuna yapılan harcamaların artması, bu alana olan ilgiliyi arttırmaktadır. Spor sponsorluğu gelecek yıllarda gelişimine devam ederek kurumların ilgisini çekmeye devam edebilecek potansiyele sahiptir. Bunun yanı sıra sporda sponsorluk kavramı ve uygulamaları ile ilgili birçok kavram karmaşası bulunmaktadır. 
Araştırma spor sektöründe sponsorluğun yeri ve önemini ortaya koymak sponsorluk kavramı ile ilgili anlam karmaşasını ortadan kaldırmak amacını taşımaktadır. Bu amaç doğrultusunda araştırma; 2007- 2008 yılında kurumlar vergi sıralamasında ilk 100 e giren işletmeler arasında “Tesadüfî Örneklem” yoluyla seçilen işletmelerde Anket-Survey yoluyla gerçekleştirilmiştir. Araştırma için anketler işletmelerin tespit edilen e-mail adreslerine gönderilmiş ve geri dönüşümü sağlanan 109 işletmeye ait veriler değerlendirilmeye alınmıştır. Ankete verilen cevapların frekans ve yüzdelik dağılımları ortaya konulmuştur.
Araştırma sonucunda, birçok işletmenin sponsorluk kavramı ile ilgili yetersiz bilgi ve donanıma sahip oldukları, sponsorluğu büyük oranda reklam, bağış, hayırseverlik olarak algıladıkları görülmüştür. Sponsorluk yapan işletmeler içerisinde yaptıkları sponsorluktan en çok memnun olan ise otomotiv, gıda ve akaryakıt sektörünün olduğu, Sporda sponsorluk tercihlerini ise öncelikle futbol alanında kullanabilecekleri yönünde sonucuna ulaşılmıştır. </Özetçe>
<Anahtar>Spor, Sektör, Sponsorluk</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İLK VE ORTAÖĞRETİM OKULLARINDA GÖREV YAPAN BEDEN EĞİTİMİ VE SPOR ÖĞRETMENLERİNİN YILMAZLIK DÜZEYLERİNİN İNCELENMESİ (Hatay İli Örneği)</Başlık>
<Özetçe>Bu araştırmanın amacı; ilk ve ortaöğretim okullarında görev yapan beden eğitimi ve spor öğretmenlerinin yılmazlık düzeylerinin bazı değişkenler açısından farklılaşıp farklılaşmadığının incelenmesidir. 
Araştırmanın evrenini Hatay İl Milli Eğitim Müdürlüğü’nün ilk ve ortaöğretim okullarında (İl, İlçe ve Köy) görev yapan 485 beden eğitimi ve spor öğretmeni oluşturmuştur. Örneklem grubu ise, 63’ü kadın, 190’nı erkek olmak üzere toplam 253 beden eğitimi ve spor öğretmeninden oluşmaktadır. Araştırmada, araştırmacılar tarafından geliştirilen kişisel bilgi formu ve Gürgan (2006a) tarafından geliştirilen “Yılmazlık Ölçeği” kullanılmıştır. Öğretmenlerin yılmazlık düzeyleri cinsiyet , medeni durum , çalıştığı yerler (il,ilçe,köy) , mesleki hizmet süresi , okul türü (İlk-Ortaöğretim) bakımlarından karşılaştırılmıştır.
Elde edilen verilerin hesaplanmasında ve değerlendirilmesinde SPSS 16,0 istatistik paket programı kullanılmıştır. Veriler yüzde (%) ve frekans tabloları verilerek özetlenmiştir. Verilerin normallik sınaması One–Sample Kolmogorov–Simirnov test ile yapılmış olup verilerin normal dağılım gösterdiği varsayımı sağlanmıştır. Dolayısıyla veriler parametrik testlerden, Indenpendent sample-t testi ve One Way ANOVA ile analiz edilmiştir. Bu çalışmada hata düzeyi 0,05 olarak kabul edilmiştir.
Sonuç olarak; araştırmada yer alan beden eğitimi öğretmenlerinin, cinsiyet değişkeni açısından yılmazlık düzeylerinin değişmediği, ilköğretimde görev yapan öğretmenlerin ortaöğretimde görev yapan öğretmenlere oranla anlamlı düzeyde yılmazlık alt boyutu olan iyimser olma/yaşama bağlı olma puanlarının yüksek olduğu, medeni durum ve mesleki hizmet süresinin ise, yılmazlık düzeyini anlamlı düzeyde değiştirmediği tespit edilmiştir. </Özetçe>
<Anahtar>Beden Eğitimi Öğretmeni, yılmazlık, İlköğretim, Ortaöğretim.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>YENİ BİR SPOR İÇECEĞİ: SÜT</Başlık>
<Özetçe>Süt; dayanıklılık egzersizleri sonrası alternatif toparlanma içeceği olma yolunda büyük ümit içeren bir içecek olarak görülmektedir. Sınırlı sayıda araştırma sonuçları, sütün performansı geliştirme ve toparlanmayı kolaylaştırmada ticari amaçlı spor içecekleri kadar etkin ve glikojenin yeniden sentezi için etkili bir içecek olduğunu göstermektedir. Ayrıca, süt sıcak ortamda egzersiz sırasında oluşan dehidrasyonu gidermede de etkindir. Konu ile ilgili yapılacak daha çok araştırma, sütün egzersiz sonrası toparlanmayı nasıl artırdığını ve fizyolojik mekanizmayı nasıl etkilediğini daha iyi anlamaya yardımcı olacaktır. </Özetçe>
<Anahtar>Egzersiz, Süt, Toparlanma içeceği</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT DÜZEY SPORCULAR İLE SEDANTERLER ARASINDAKİ DİZ EKLEMİ HAMSTRİNG/QUADRİCEPS (H/Q) ORANLARINDAKİ FARKLILIKLARIN BELİRLENMESİ VE SAKATLIK EĞİLİMLERİNİN ARAŞTIRILMASI</Başlık>
<Özetçe>Bu araştırmada, değişik spor branşlarında yer alan elit seviyedeki sporcular ile sedanter bireyler arasındaki H/Q oranlarının belirlenmesi ve elde edilen veriler ışığında, sakatlık eğilimlerinin ortaya konulması amaçlandı.
Çalışmaya, Afyonkarahisar ilinde aktif olarak farklı branşlarla uğraşan 30 sporcu (yaş: 20,70±2,4) ve 30 kontrol grubu (yaş: 20,87±2,4) alındı. Sporcu olan deneklerin en az haftada 5 gün spor yapmaları ve en az 5 yıl aktif sporcu olmaları şartı arandı. Araştırmaya katılan deneklerin diz fleksiyon ve ekstansiyon kas kuvvetleri 60o/saniye ve 180o/saniyelik açısal hızlarda Biodex System-3 marka izokinetik dinamometreyle ölçüldü. Araştırma verilerinin analizleri SPSS istatistik paket programında yapıldı. Sporcu ve kontrol gruplarının dominant ve nondominant ekstremitelerinin izokinetik kuvvetlerinin ölçüm sonuçları, Independent-Samples T Testi kullanarak değerlendirildi ve anlamlık düzeyi 0,05 ve 0,01 olarak belirlendi.
Yapılan bu araştırmada kontrol grubunun dominant ekstremite 60o/s ve 180o/s açısal hızlardaki H/Q zirve tork oranlarının sporcu grubuna göre yüksek olduğu görüldü. Bu durum istatistikî olarak anlamlı bir farklılığı gösterdi Nondominant ekstremitede 60o/s açısal hız H/Q zirve tork oranlarında gruplar arasında anlamlı bir farklılık görülmezken, 180o/s açısal hız H/Q zirve tork oranlarında kontrol grubu lehine istatistiki olarak anlamlı bir farlılık olduğu tespit edildi. Sporcuların dominant ekstremite H/Q oranları, nondominant ekstremite H/Q oranlarından yüksek olduğu görüldü . Ancak farklılıkların sakatlanma konusunda kritik değer olarak kabul edilen % 10’un üzerine çıkmadığı belirlendi. Araştırmaya katılan sporcu ve kontrol grupları arasında H/Q oranlarında anlamlı farklılıklar görüldü. Bu durum deneklerin birinci derecede sakatlanma eğilimi içerisinde olmamalarına rağmen, hamstring kas grubuna yönelik çalışmalara yeteri kadar önem vermediklerini gösterdi.</Özetçe>
<Anahtar>Diz, İzokinetik, Kuvvet, Oran, Sakatlık</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>PARAMEDİK PROGRAM ÖĞRENCİLERİNDE BEDEN EĞİTİMİ VE GÜÇ GELİŞTİRME DERSİNİN VÜCUT KOMPOZİSYONU VE FİZİKSEL PERFORMANS ÜZERİNE ETKİLERİ</Başlık>
<Özetçe>Amaç: Kadın paramedik öğrencilerinde, ders programlarının içeriği olarak haftada 4 saat uygulanan, kuvvet ve aerobik dayanıklılık temellerine dayalı beden eğitimi derslerinin, vücut kompozisyonunda ve fiziksel performans üzerindeki etkileri değerlendirilmesidir. 
Gereç ve yöntem: Bu çalışma, yaş ortalaması 18±0.5 olan 23 kadın paramedik programı öğrencisinde uygulandı. 9 haftalık aerobik dayanıklılık ve kuvvet antrenmanının öncesinde ve sonrasında ağırlık, Beden Kitle İndeksi (BKI), vücut yağ oranı (VYO), esneklik testi, el-kavrama kuvvet testi, sırt kuvvet testi, wingate testi, dikey sıçrama testi, 20 metre mekik testi, şınav ve mekik değerleri saptandı. İstatistiksel analizi SPSS 15.0 paket programında yapıldı. Çalışma verilerinde Wilcoxon testi yapıldı. Bulgular: Paramedik grubu öğrencilerinde egzersiz öncesi ve egzersiz sonrası test verileri karşılaştırıldığında ağırlık, VYO, esneklik testi, el-kavrama kuvvet testi, sırt kuvvet testi, Wingate testi, şınav, mekik ve 20 metre mekik testi değerleri istatistiksel olarak anlamlı bulundu. Ancak BKI ve dikey sıçrama değerleri istatistiksel olarak anlamlı değişim tespit edilmedi. 
Tartışma: 9 haftalık kuvvet ve dayanıklılık antrenmanı sonucunda egzersiz öncesi ve egzersiz sonrası verileri karşılaştırıldığında, fiziksel ve fizyolojik parametrelerinde anlamlı değişim tespit edilmesi yapılan antrenmanın süre ve şiddet olarak bu parametreleri etkileyecek düzeyde olduğunu düşündürdü. Çalışmadan elde edilen bulgular literatürle uyumlu bulundu. 
Sonuç: 9 haftalık kuvvet ve dayanıklılık antrenmanının vücut kompozisyonu, fiziksel ve fizyolojik performans ölçümlerine olumlu etkileri olduğu görüldü.</Özetçe>
<Anahtar>Aerobik, Kuvvet, Paramedik, Kadın, Egzersiz</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BADMİNTONCULARDA REAKSİYON ZAMANI VE DENGE İLİŞKİSİ</Başlık>
<Özetçe>Bu çalışma, badminton sporcularının reaksiyon zamanlarıyla (sağ-sol el işitsel ve görsel) denge (dinamik denge) skorları arasındaki ilişkiyi açıklamak amacıyla yapılmıştır. 
Çalışmaya, Tarım Kredi Spor Kulübü ve Gazi Üniversitesi Badminton Takımından toplam 12 üst düzey erkek sporcu gönüllü olarak katılmıştır. Deneklerin sırasıyla yaş, boy, vücut ağırlığı ve antrenman yaşı değerleri, 22,16 ± 4,80 yıl, 182,75 ± 6,42 cm, 74,16 ± 8,21 kg ve 7,41 ± 5,80 yıl’dır. Görsel ve işitsel reaksiyon zamanı ölçüm değerleri Newtest 1000 Aleti kullanılarak, dinamik denge ölçümü ise Stability Platform Lafayette (16020) kullanılarak yapılmıştır. Araştırmadan elde edilen veriler SPSS (Statistical package for social sciences) paket programında, “Descriptives”, “Pearson Momentler Çarpım Korelâsyon Testi” kullanılarak 0,05 anlamlılık seviyesinde analiz edilmiştir.
Deneklerin ortalama görsel reaksiyon zamanları sağ ve sol sırasıyla 212,91 ± 25,92 msn ve 225,33 ± 33,49 msn, işitsel reaksiyon zamanı 197,91± 33,14 msn , sağ ve sol denge skorları ise 18,61 ± 2,53 sn ve 19,38 ± 3,73 sn olarak tespit edilmiştir. 
Araştırma sonucunda sporcuların görsel ve işitsel reaksiyon zamanları ile dinamik denge skorları arasında anlamlı bir ilişki saptanamamıştır. </Özetçe>
<Anahtar>Badminton, Reaksiyon zamanı, Denge</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÇOCUKLARDA NEVROTİK SORUN DÜZEYLERİ VE BADMİNTON EĞİTİMİ İLİŞKİSİNE YÖNELİK BİR ARAŞTIRMA</Başlık>
<Özetçe>Bu araştırmada, çocukların nevrotik eğilimlerine 12 haftalık düzenli olarak uygulanan badminton eğitiminin etkili olup olmadığı incelenmiştir. Araştırma grubunu Ankara ili Altındağ ilçesinde bulunan Nihat Başakar İlköğretim Okulu ve Kütükçü Ali Bey İlköğretim Okulu’nun öğrencilerinden tesadüfi örneklem yöntemiyle seçilen (26 erkek + 14 kız) 40 öğrenci oluşturmaktadır. Araştırma öntest-sontest kontrol gruplu deneme modelinde desenlenmiştir. Grupları belirleme ölçüsü birbirine en yakın özellikleri taşıyan ve sayısal olarak birbirine denk iki grup oluşturmaktır. Çocukların annelerine uygulanan veri toplama aracının [Hacettepe Ruhsal Uyum Ölçeği (HRUÖ) ] öntest sonuçları değerlendirilerek, yansız atama yöntemiyle 20 şer kişilik 2 grup ele alınmıştır. Uygulama grubuna ders saatleri dışında 12 hafta boyunca, haftada 4 gün 2 saatlik düzenli badminton eğitim programı uygulanmıştır. Kontrol grubu normal şartlarda okuldaki eğitimlerine devam etmiştir. İki gruba da program öncesi ve sonrası uygulan (HRUÖ) verilerinin istatistiğinde SPSS 11.0 programından yararlanılmış, karşılaştırmalarda bağımlı ve bağımsız t testine başvurularak, 0,05 ve 0,01 anlamlılık düzeylerinde test edilmiştir. Eğitim programına başlamadan önce, uygulama ve kontrol grupları nevrotik sorunlar puan ortalamaları, uygulama grubunun 3,05±1,87, kontrol grubunun ise 3,25±0,96 olarak bulunmuştur. Öntest nevrotik sorun düzeyleri bakımından gruplar arası anlamlı farklılık olmadığı görülmüştür. Badminton eğitim programı uygulandıktan sonra, uygulama ve kontrol grupları nevrotik sorunlar puan ortalamaları, uygulama grubunun 1,8±1,3611, kontrol grubunun ise 2,7±0,9234 olarak bulunmuştur. Sontest nevrotik sorun düzeyleri bakımından gruplar arası anlamlı farklılık olduğu görülmüştür. Sonuç olarak nevrotik sorun düzeyleri bakımından uygulama grubuyla, kontrol grubu arasında oluşan ve uygulama grubunun lehine olan anlamlı farkın, düzenli olarak uygulanan badminton eğitimi ve spor eğitiminin doğasında var olan olumlu psişik etkenlerden kaynaklandığı düşünülmektedir.</Özetçe>
<Anahtar>Çocuk, Nevrotik Eğilimler, Badminton Eğitimi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>MAKSİMAL YÜKLENME YOĞUNLUĞUNUN ELİT TÜRK ESKRİMCİLERİN GÖRSEL REAKSİYON ZAMANLARI ÜZERİNE ETKİSİ</Başlık>
<Özetçe>Bu çalışmanın amacı, elit erkek ve bayan eskrimcilerde maksimal yüklenme yoğunluğunun görsel reaksiyon zamanı üzerindeki etkisini araştırmaktır. 
Bu amaçla, araştırmaya yaş ortalaması 17,00±1,00 yıl, vücut ağırlığı ortalaması 62,67±6,36 kg, boy ortalamaları 176,00±4,48 cm olan, elit 9 erkek eskrimci ve yaş ortalaması 16,56±1,13 yıl, vücut ağırlığı ortalaması 60,10±4,82 kg, boy ortalamaları 168,44±2,24 cm olan, elit 9 bayan eskrimci katılmıştır. 
Katılımcıların maksimal yüklenme yoğunluklarının sağlanabilmesi için Astrand Bisiklet Ergometre (Monark Ergomedic 839E) Testi kullanılmıştır. Denekler pedal çevirirken kalp atım hızları polar saat ile sürekli olarak kaydedilmiştir. Karvonen yöntemine göre hesaplanan maksimal yüklenme yoğunluğunda, dominant el ile ve görsel reaksiyon zamanı, test akışı devam ederken, Newtest Marka reaksiyon ölçer ile tespit edilmiştir. 
Araştırma sonucunda elde edilen verilerin analizi SPSS (14.0) Paket Program kullanılarak t testi ile yapılmıştır. Bu analiz sonucunda, erkek ve bayan sporcuların görsel reaksiyon zamanlarının maksimal yüklenme yoğunluğunda anlamlı olarak artış gösterdiği belirlenmiştir. 
Sonuç olarak; maksimal yüklenme yoğunluğunun elit Türk Eskrim sporcularının görsel reaksiyon zamanı üzerinde olumsuz etkiye sahip olduğu söylenebilir.</Özetçe>
<Anahtar>Eskrim, Görsel Reaksiyon zamanı, Maksimal yüklenme</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORDA YETENEK SEÇİMİ VE SPORA YÖNLENDİRMEDE 8–10 YAŞ GRUBU KIZ ÇOCUKLARININ FİZİKSEL ÖZELLİKLERİNİN VE BAZI PERFORMANS PROFİLLERİNİN İNCELENMESİ (ANKARA ÖRNEĞİ)</Başlık>
<Özetçe>Bu çalışmada Anakara il’inde sporda yetenek seçimi ve spora yönlendirmede 8–10 yaş grubu kız çocukların antropometrik ve somatotip özellikleri ile bazı performans özelliklerinin incelenmesi amaçlanmıştır.
Bu çalışmanın örneklem grubunu Ankara il’inde 11 ilçede ve 23 okulda öğrenim gören ilköğretim çağı çocuklarından yaşları 9±1 yıl olan 1777 kız gönüllü öğrenci oluşturmuştur. Çalışmada deri kıvrımı kalınlıkları, çevre ölçümleri ve genişlik ölçümleri olmak üzere toplam 11 antropometrik ölçüm alınmıştır. Somatotip özelliklerini belirlemek amacıyla Heath-Carter yöntemi kullanılmıştır. Performans özelliklerinden dikey sıçrama testi, durarak uzun atlama testi, 20 m sürat koşusu testi, oturarak sağlık topu fırlatma testi ve mekik koşusu testi uygulanmıştır. Ölçümlerin istatistiksel analizleri SPSS 11 programında yapılmıştır. 
Bu çalışmaya katılan kız öğrencilerinin somatotip bileşeni ortalama değerleri; endomorfi 3.96±0.86 mezomorfi 3.65±1.14 ektomorfi 2.96±1.43 ve performans ortalama değerleri ise dikey sıçrama 17.27±4.09 cm, durarak uzun atlama 94.72±16.83 cm, 20 m sürat koşusu 4.76±0.47 sn, oturarak sağlık topu fırlatma 78.16±23.39 cm ve mekik koşusu 19.19±7.37 mekik olarak bulunmuştur.
Bu çalışmadan elde edilen sonuçların sporda yetenek seçimi ve spora yönlendirme alandaki mevcut literatüre, normatif değerlerin oluşturulmasına, spora ve sporcuya yapılan yatırımın daha verimli ve maksimal düzeyde kalıcı olmasına ve ülkemizde bu alanda gerçekleştirilen çalışmalara katkı sağlayacağını düşünmekteyiz. </Özetçe>
<Anahtar>Yetenek Seçimi, Somatotip, Antropometri, Çocuk, Performans Testleri</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT MASTER ATLETLERİN VÜCUT KOMPOZİSYONU VE FİZİKSEL PERFORMANSLARININ CİNSİYETE GÖRE İNCELENMESİ</Başlık>
<Özetçe>Bu çalışma, kadın ve erkek master atletlerin bioelektrik empedans analiz (BIA) yöntemiyle vücut kompozisyonunu, akciger solunum fonksiyonlarını ve fiziksel performansını değerlendirmek amacıyla yapıldı. Çalışmaya Dünya, Avrupa ve Balkan Atletizm şampiyonasına katılmış olan ve en az birinde dereceye giren toplam 30 uzun mesafe atleti (n=10 kadın n=20 erkek) katıldı. Master atletlerde vücut kompozisyonu, iskelet kas ağırlığı, vücut yağ ağırlığı, bel kalça oranı, vücut yağ oranı (VYO); bioelektrik empedans analiz yöntemi (MF-BIA8; InBody 720, Biospace, Kore) ile tespit edildi. Solunum fonksiyon testlerinden Zorlu Vital Kapasite (FVC), Maksimal İstemli Ventilasyon (MVV) ve Vital Kapasite (VC) değerleri ölçüldü. Maksimal Oksijen kullanımı (VO2 Max) Astrand-Rhyming nomogramına göre (Monark 839E, İsveç) indirekt olarak belirlendi. Grubun ölçümlerine ait verilerin analizi SPSS 15.0 programı kullanılarak yapıldı. Kadın ve erkek master atlet grupları arasındaki farkın değerlendirilmesi için Mann – Whitney U testi kullanıldı. Yapılan çalışmada elit Türk master atletlerin fiziksel ve fizyolojik profilleri ortaya kondu. Sonuç olarak elit master atletlerin uyguladıkları düzenli aerobik egzersizin vücut kompozisyonu ve fiziksel performanslarına olumlu etkileri olduğu görüldü.</Özetçe>
<Anahtar>Master atlet, BIA, vücut kompozisyonu, solunum parametreleri</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORDA HEDEF BELİRLEMENİN PENALTI ATIŞLARI ÜZERİNE ETKİSİNİN ARAŞTIRILMASI</Başlık>
<Özetçe>Bu çalışmanın amacı, ilköğretim altıncı, yedinci, sekizinci sınıflara devam eden ve okul futbol takımında oynayan erkek öğrencilerin penaltı atışlarındaki isabet yüzdesinin, psikolojik beceri antrenmanlarından, hedef belirleme (goal setting) yöntemi ile artırılıp artırılamayacağının araştırılmasıdır.
Araştırmaya ilköğretim okuluna devam eden ve okul futbol takımında oynayan 12 erkek (yaş ortalaması = 13.92) sporcudan oluşan deney grubu ve 12 erkek (yaş ortalaması = 14.08) sporcudan oluşan kontrol grubu olmak üzere toplam 24 erkek sporcu katılmışlardır. Her iki grupta bulunan sporculara ön test için 5’er adet penaltı attırılmıştır. Her oyuncunun penaltı isabeti puantaja 5 üzerinden ve ayrıca yüzde olarak yazılmıştır. Her iki gruba düzenli olarak futbol antrenmanları yaptırılmış ve futbol antrenmanlarının yanı sıra, deney grubuna üç hafta boyunca hedef belirleme çalışmaları uygulanmıştır. Bu süre içinde kontrol grubuna hedef belirleme ile ilgili herhangi bir çalışma yaptırılmamıştır.
Verilerin değerlendirilmesinde grupların ön-test ve son-testleri arasındaki farkı belirlemek için t testi istatistiği (Wilcoxon eşleştirilmiş iki örnek testi) uygulanmıştır. Deney grubunun ön testi ile son testi arasında istatistiksel olarak anlamlı farklılık bulunmuştur. 
Bu çalışmada, futbol antrenmanları ile birlikte yapılan hedef belirleme çalışmalarının penaltı atışları üzerine olumlu etkisi olduğu belirlenmiş, hedef belirlemenin performansı önemli derecede arttırdığı sonucuna varılmıştır. Böylece, sportif performansı artırmak için sadece fiziksel değil aynı zamanda psikolojik etkenlerin de önemli olduğu ortaya konmuştur. </Özetçe>
<Anahtar>Hedef belirleme, penaltı atışı, futbol antrenmanları</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İLKÖĞRETİM BİRİNCİ KADEMEDE BEDEN EĞİTİMİ DERSİNE GİREN ÖĞRETMENLERİN BEDEN EĞİTİMİ ÖĞRETİM PROGRAMI KAZANIMLARINA İLİŞKİN GÖRÜŞLERİ</Başlık>
<Özetçe>Bu araştırmanın amacı; İlköğretim birinci kademede beden eğitimi dersine giren öğretmenlerin beden eğitimi öğretim programı kazanımlarının gerçekleşme durumuna ilişkin görüşlerinin incelenmesidir. Bu çalışmada taramada tarama modeli kullanılarak betimsel analizler yapılmıştır. Araştırmanın evreni; 2009-2010 bahar öğretim döneminde Konya İli merkez ilçelerde (Meram, Selçuklu, Karatay) Milli Eğitim Bakanlığı’na bağlı ilköğretim birinci kademede beden eğitimi dersine giren 175 beden eğitimi ve 3117 sınıf öğretmenlerinden oluşmaktadır. Araştırmanın örneklemini ise Konya İl Milli Eğitim Müdürlüğü ARGE Şubesi ile yapılan işbirliği ile araştırmacı tarafından geliştirilen anketleri, Web ortamında gönüllü olarak cevaplayan 71 beden eğitimi öğretmeni ve 561 sınıf öğretmeni olmak üzere toplam 632 öğretmenden oluşmaktadır. Beden eğitimi programındaki kazanımlarının gerçekleştirilmesi ile ilgili bu çalışmaya katılan öğretmenler olumlu görüş ortaya koymaktadır.</Özetçe>
<Anahtar>İlköğretim Birinci Kademe, Beden Eğitimi, Öğretim Kazanımları, Öğretmen Görüşleri.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>PROFESYONEL VE AMATÖR FUTBOLCULARIN STATÜ DEĞİŞKENİ AÇISINDAN BAŞARI MOTİVASYONU FARKLILIKLARI</Başlık>
<Özetçe>Bu çalışmanın amacı, profesyonel ve amatör futbolcuların statü değişkeni bakımından başarı motivasyonu farklılıklarını ortaya koymaktır. Çalışma evreni 2007-2008 futbol sezonunda Ankara bölgesinde faal olan profesyonel ve amatör futbolculardan seçilmiştir. Örneklem grubu ise 232 profesyonel 544 amatör futbolcudan oluşmaktadır Araştırma örneklemine giren profesyonel futbolcuların yaşları 18 ile 32 arasında değişmektedir. Bu grubun yaş ortalaması 24.28; standart sapması 3.21’dir. Amatör futbolcuların yaşları ise 18 ile 33 arasında değişmektedir. Bu grubun yaş ortalaması da 22.93; standart sapması 3.77’dir. Araştırmaya ilişkin bulguların elde edilmesinde “Spora Özgü Başarı Motivasyonu Ölçeği” kullanılmıştır.

Araştırmada sonucunda, çalışmaya katılan futbolcuların Güç Gösterme Güdüsü alt boyutu puan ortalamaları arasında, profesyonel futbolcular lehine anlamlı bir farklılık vardır (t=3.029, p?0.01). Profesyonel futbolcuların puan ortalaması (39.50) amatör futbolcuların puan ortalamasından (38.78) daha yüksektir. Başarıya Yaklaşma Güdüsü alt boyutu puan ortalamaları arasında, amatör futbolcular lehine anlamlı bir farklılık vardır (t=-2.014, p?0.05). Amatör futbolcuların puan ortalaması (64.04) profesyonel futbolcuların puan ortalamasından (63.00) daha yüksektir. Güç Gösterme Güdüsü alt boyutu puan ortalamaları arasında, profesyonel futbolcular lehine anlamlı bir farklılık vardır (t=2.491, p?0.05). Profesyonel futbolcuların puan ortalaması (31.45) amatör futbolcuların puan ortalamasından (30.31) daha yüksektir.</Özetçe>
<Anahtar>Başarı Motivasyonu, Futbol, Amatör, Profesyonel.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SÜPER AMATÖR LİG FUTBOLCULARININ MEVKİLERİNE GÖRE BAZI FİZİKSEL VE TEKNİK PARAMETRELERİNİN İNCELENMESİ</Başlık>
<Özetçe>Araştırmaya Eskişehir Süper Amatör Liginde farklı mevkilerde mücadele eden 89 erkek futbolcu (kaleci [n=9], defans [n=25], orta saha [n=4 1] ve forvet [n=14]) gönüllü olarak katılmıştır. Futbolculara ait, vücut yağ yüzdeleri (VYY), vücut kütle indeksleri (VKİ), 10, 20 ve 30 m sprint geçiş zamanları, toplu-topsuz koşu becerileri, dikey sıçrama yükseklikleri, bacak kuvvetleri ve esneklik değerleri test edilmiştir. Sporculara ait performans değerlerinin mevkilere göre farklılık gösterip göstermediği ANOVA testi kullanılarak analiz edilmiştir. Ortaya çıkan anlamlılığın hangi gruplar arasında oluştuğunun tespiti ise TUKEY testi ile gerçekleştirilmiştir. 10, 20 ve 30 metre sprint değerleri, bacak kuvvetleri, sıçrama yükseklikleri, VYY ve VKİ açısından mevkilere göre istatistiksel bir anlamlılık gözlenmezken, otur-eriş esneklik testi sonuçlarına göre, kalecilere ait esneklik değerleri orta saha oyuncuların oranla istatistiksel olarak daha yüksek bulunmuştur (p?0.05). HUFA testi sonuçlarına göre ise, farklı mevkilerde görev yapan futbolcular arasında teknik indeksler açısından istatistiksel olarak bir fark gözlenmezken, teknik puanlar açısından anlamlı farklılık ortaya çıkmıştır (p?0.0016). Teknik puanlarda çıkan bu anlamlılık, kalecilerle defans oyuncuları ve kalecilerle orta saha oyuncuları arasında gözlenmiş (p?0.05) ve defans ve orta saha oyuncuları HUFA testini kalecilere oranla daha kısa sürede bitirmişlerdir. Veriler, amatör takımlarda özellikle kondisyon içerikli antrenmanların futbolun temel ihtiyaçlarına özel olarak hazırlandığını ancak futbolcuya ve mevkilere özgü farklılıkları içermediğini göstermektedir.</Özetçe>
<Anahtar>Futbol, Farklı Mevkiler, Motorsal Testler,</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SUBMAKSİMAL EGZERSİZİN SEDANTER BİREYLERDEKİ TİROİD HORMON METABOLİZMASI ÜZERİNE ETKİLERİ</Başlık>
<Özetçe>Bu çalışmanın amacı, sedanter bireylere yaptırılan akut egzersizin, Tiroid hormon metabolizması üzerine olan etkilerinin araştırılmasıdır. 
Araştırma, 18-24 yaş grubunda olan 14 sedanter erkek üzerinde gerçekleştirildi. Çalışma lokal etik komite tarafından onaylandı. Çalışmaya alınan deneklerin yaş ortalaması: 20,4 ± 0,65 yıl, vücut ağırlık ortalaması: 76,86 ± 2,08 kg ve boy ortalaması: 175,07 ± 1,26 cm olarak tespit edildi. Egzersiz uygulaması olarak deneklere Bruce protokolü uygulanarak yorgunluk oluşturuldu. 
Deneklerden; egzersiz öncesi, egzersiz sonrası, egzersizden 24 saat ve egzersizden 48 saat sonra her seferde 10 cc olmak üzere toplam 4 kez kan alındı. Alınan kan örneklerinde serum TSH, T3, T4 parametreleri Lot No:T1142, Mg Lot No:907035, P Lot No:903417 Backman Coulter test kitleri kullanılarak Backman LX-20 otoanalizöründe analiz edildi. Tüm parametrelerin aritmetik ortalamaları ve standart sapmaları tespit edildi. Parametreler arasındaki farklılığın tespitinde tekrarlayan ANOVA testi kullanıldı. Güven aralığı %95 olarak seçilerek p=0.05 ile altındaki değerler istatistiksel olarak anlamlı kabul edildi. İncelenen egzersiz öncesi ve sonrası ölçümlere göre TSH, T3, T4 parametreleri arasında anlamlı farklılıklar bulundu.
Sonuç olarak, sedanter bireylere yaptırılan bu akut submaksimal egzersiz protokolünün, serum TSH, T3 ve T4 seviyelerinde önemli azalmalara neden olduğu, egzersizden 48 saat sonra ise normal düzeylerine yaklaştığı söylenebilir.</Özetçe>
<Anahtar>Submaksimal Egzersiz, TSH, T3, T4</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ESKRİMCİLERDE ALGILANAN ANTRENÖRLÜK DAVRANIŞI, KOLEKTİF YETERLİK VE HEDEF YÖNELİMLERİ ARASINDAKİ İLİŞKİ</Başlık>
<Özetçe>Bu araştırma, eskrimcilerin, algıladıkları antrenörlük davranışı, kolektif yeterlik ve hedef yönelimleri ilişkisini incelemeyi amaçlamaktadır. Araştırmanın örneklem grubunu 2009-2010 sezonunda Eskrim Şampiyonasına katılan eskrimciler oluşturmuştur. Araştırmaya 141 eskrimci (yaş ortalaması 15.61±2.48 yıldır). katılmıştır. 
Verilerin toplanmasında Sporda Liderlik Ölçeği (Leadership for Sport Scale-LSS), Kolektif Yeterlik Ölçeği (Collective Efficacy Scale-CES) ve Sporda Görev ve Ego Yönelimi Ölçeği (Task and Ego Orientation in Sport Questionnaire-TEOSQ) kullanılmıştır. Veriler Betimsel İstatistiksel Teknikleri ve Pearson Momentler Çarpım Korelasyon Analizi ile hesaplanmıştır. 
Görev yönelimi puanları ile eğitim-öğretim davranışı (r=.240;p?.01), demokratik davranış (r=.179;p?.05), sosyal destek (r=.657;p?.01) ve ödüllendirici davranış puanları (r=.191;p?.05) açısından ve ego yönelimi puanları ile otoriter davranış (r=.186;p?.05) ve sosyal destek (r=.210;p?.05) puanları açısından anlamlı bir ilişki bulunmuştur. 
Ayrıca, kolektif yeterlik puanları ile eğitim-öğretim (r=.162; p?.05), otoriter davranış (r=.240; p?.01), sosyal destek (r=.248; p?.01) ve ödüllendirici davranış (r=.248; p?.01) puanları açısından ve kolektif yeterlik puanları ile görev yönelimi (r=.240;p?.01) puanları açısından anlamlı bir ilişki bulunmuştur. 
Sonuç olarak antrenörlük davranışı, kolektif yeterlik ve hedef yönelimleri arasında ilişki vardır ve düzeyleri değişebilmektedir. </Özetçe>
<Anahtar>Eskrim, Antrenörlük davranışı, Hedef yönelimleri, Kolektif yeterlik</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE SPOR ÖĞRENCİLERİNİN BİLGİ VE İLETİŞİM TEKNOLOJİLERİNE YÖNELİK ÖZGÜVEN ALGILAMALARI</Başlık>
<Özetçe>Bilgi ve iletişim teknolojilerinin (BİT) gelişmesi ve yaygınlaşması eğitim problemlerini çözümünde de bir araç olarak görülmesinde etkili olmaktadır. Çünkü yüksek öğretimde derslerin yoğun şekilde teknolojiye dayalı olması, öğretmen adaylarının teknoloji kullanımında donanımlı olarak mezun olmasını sağlayacaktır. Eğitim teknolojisinin eğitim ve öğretimde rol oynaması, öğretmen adaylarının teknoloji kullanma bilgi ve becerisine sahip oluşuyla ilgilidir. Dersin amacına uygun materyal seçimi, öğrencilerin dersi anlama seviyelerini ve bilginin kalıcılığını etkilemektedir. Ancak bu teknolojileri kullanacak olan öğretmenler ve öğrenciler olduğundan onların bu teknolojileri eğitsel amaçlı kullanımına ilişkin öz güven düzeylerinin belirlenmesi önemlidir. Araştırmada Beden Eğitimi ve spor yüksekokulu öğrencilerinin BİT’i eğitsel amaçlı kullanımına ilişkin öz güven düzeylerinin belirlenmesi amaçlanmıştır. Araştırma betimsel tarama modelinde yapılmıştır.
Bu çerçevede veri toplamak için 4’li Likert ölçek kullanılmıştır.
Araştırma sonucunda Beden Eğitimi ve Spor Yüksekokulu öğrencilerinin BİT kullanımına yönelik öz güven düzeylerinin olduğunu, cinsiyet açından farklılık belirlendiği bununla beraber bilgisayar alanında eğitim alanlar ve kişisel bilgisayara sahip olma durumunun özgüven düzeyi ile ilişki olduğu belirlenmiştir. Beden eğitimi ve spor yüksekokulu öğrencilerinin bölümlere göre değerlendirildiğinde beden eğitimi ve spor öğretmenliği bölümünde okuyan öğrencilerin bilgisayar kullanımı ve iletişim teknolojilerini kullanmamada özgüvenlerinin spor yöneticiliği ve Antrenörlük eğitimi bölümündekilere göre daha yüksek olduğu bulgusu bulunmuştur.</Özetçe>
<Anahtar>Beden eğitimi, Bilgi ve İletişim Teknolojileri, Özgüven, beden eğitimi ve spor öğrencileri</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>PİLATES EGZERSİZLERİNİN POSTURAL STABİLİTE VE SPOR PERFORMANSI ÜZERİNE ETKİLERİ: SİSTEMATİK BİR LİTERATÜR İNCELEMESİ</Başlık>
<Özetçe>Teknolojik gelişmeler; bedensel hareketten uzaklaşmayı, sağlıksız yeme-içme kültürünü ve bunların doğal sonucu olarak sedanter bir yaşam anlayışını tetiklemektedir. Sedanter yaşam; kalp dolaşım hastalıklarından, stres, eklemlerde deformasyon, hazımsızlık, yüksek tansiyon, omurga rahatsızlıkları, depresyon ve daha birçok hastalığın ortaya çıkış olasılığını da arttırmaktadır. Bu anlamda, insanoğlunun beden ve ruh sağlığını sürdürebilmesi için sportif faaliyetlerle ilgilenmesini zorunlu hale gelmiştir. Son yıllarda ülkemizde, Pilates gibi sportif aktiviteler fiziksel terapi ve rehabilitasyon merkezlerinde ön plana çıkmaktadır. Bu çalışmada Pilates egzersiz metoduyla ilgili yapılmış araştırmalar incelenerek, metodun ortaya çıkışı, kullanım biçimleri ve insan vücudu üzerine yararlarının incelenmesi amaçlanmaktadır.</Özetçe>
<Anahtar>Pilates; sedanter; esneklik; denge; rehabilitasyon.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR MERKEZLERİNDE TÜKETİCİ TATMİNİ ve SADAKAT</Başlık>
<Özetçe>Günümüz spor dünyasında spor yöneticilerinin en önemli görevlerinden biri spor tüketicilerinin beklentilerini karşılayarak tüketici tatmini oluşturmaktır. Yapılan çalışmalar tatminin çok boyutlu bir kavram olduğunu göstermektedir. Bu araştırma, spor merkezlerinde hizmet kalitesini ve tüketici tatminini etkileyen faktörleri belirlemeyi amaçlamaktadır. Çalışma, Eskişehir ilinde yedi spor merkezine üye yüz dokuz (N= 109) birey ile gerçekleştirilmiştir. Sonuçlar tüketici tatmininin çok boyutlu yapısını desteklemekte ve spor merkezlerinde atmosfer, uzman personel, temizlik, diğer personel ve ulaşılabilirlik olmak üzere beş faktörün tüketici tatminini etkilediğini göstermektedir.</Özetçe>
<Anahtar>Hizmet kalitesi, Tüketici tatmini, Spor merkezi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÇOCUKLAR İÇİN SPORDA HAYAL ETME ÖLÇEĞİNİN TÜRKÇEYE UYARLANMASI: BİR GEÇERLİK VE GÜVENİRLİK ÇALIŞMASI</Başlık>
<Özetçe>Bu araştırmanın amacı Hall, Munroe-Chandler, Fishburne ve Hall (2009) tarafından geliştirilen çocuklar için sporda hayal etme Ölçeği’nin Türkçeye uyarlamak ve ölçeğin geçerlik ve güvenirlik analizlerini yapmaktır. Araştırmanın çalışma grubu, Malatya ili merkez ilçeye bağlı ilköğretim okullarının 1. ve 2. basamağında eğitim gören ve düzenli olarak bir sportif branş ile uğraşan ve araştırmaya gönüllü olarak katılmayı kabul eden çoğunluğu 12-16 yaş arasında olan 208’i (38.2) kız ve 337’si (61.8) erkek öğrenciden oluşmaktadır. Öncelikle ölçeğin dilsel eşdeğerliği incelenmiş ve dilsel eşdeğerliğe sahip olduğu görüldükten sonra geçerlik ve güvenirlik analizleri yapılmıştır. Ölçeğin iç tutarlılık katsayıları .66 ile .87, test-tekrar test güvenirlik katsayıları ise .60 ile .86 arasında bulunmuştur. Ayrıca ölçeğin düzeltilmiş madde-toplam korelasyonlarının .60 ile .85 arasında sıralandığı bulunmuştur.Bu sonuçlara göre ölçeğin geçerli ve güvenilir bir ölçme aracı olduğu söylenebilir.</Özetçe>
<Anahtar>Spor, Hayal Etme, Çocuk, Bilişsel</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>DAĞCILIK SPORUYLA UĞRAŞAN BİREYLERİN BU SPORA YÖNELME NEDENLERİ ÜZERİNE BİR ARAŞTIRMA</Başlık>
<Özetçe>Bu çalışmanın amacı; Dağcılık sporu ile uğraşan bireylerin bu spora yönelme nedenlerini cinsiyetlere, gruplara ve yetiştiği çevreye göre farklılıkları tespit etmektir. 
Araştırmanın evreni 2006–2007 yıllarında Ege bölgesi Dağcılık Yaz Temel Eğitim, Yaz Gelişim, Kış Temel Eğitim ve Kış Gelişim kamplarına katılan sporcular, örneklemi ise tesadüfü yöntemlerle belirlenen 149 sporcu oluşturmaktadır.
Araştırmaya katılan deneklerin verdiği cevaplar doğrultusunda öncelikle güvenirlilik çalışması yapılmıştır. Güvenirlik hesaplama aşaması faktör analizi yapılarak son halini alan tutum ölçeğinin Cronbach-alfa iç tutarlılık katsayısı hesaplanmıştır. Ölçekte tesadüfî cevaplama sayısı azaldıkça güvenirlik artar. Güvenirlilik katsayısı 0,00 ile +1,00 arasında bir değere karşılık gelir. Bu çalışmanın güvenirlilik değeri 0,884 olduğundan verilerin güvenirliği oldukça yüksektir denilebilir.
Sporcuların demografik bilgilerini ve bu spora yönelme nedenlerini belirlemeye yönelik 18 sorudan oluşan bir ölçek uygulanmıştır. Anketten elde edilen verilerin yüzde ve frekans dağılımları çıkarılmış, Ki-Kare çözümlemesinin istatistiki anlamda kabulü için P>0.05, p>0,01 ve p>0,001 anlamlılık düzeyleri belirlenmiştir. Verilerin değerlendirilmesinde SPSS 15.0 İstatistik Paket Program kullanılmıştır.
Dağcı sporcuların %68.7 ‘sinin erkek %31.3’nün bayan, %45.8’nin 21-26 Yaş grubunda %80.2’nin eğitim düzeyi üniversite olduğu, %75.6’sının Büyükşehir de yetiştiği %33.6’sının bu sporu 1-3 yıldır yaptığı %45.8’i bu sporu ilk olarak arkadaşlarından duyduğu konusunda görüş bildirdikleri tespit edilmiştir.
Sonuç olarak dağcılık sporu bir üniversiteli sporu olduğu ve Büyükşehir de yetişen kişilerin bu spora yöneldikleri ile arkadaş gruplarından etkilendikleri söylenebilir.</Özetçe>
<Anahtar>Dağcılık, Spor, Yönelme</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR YAPAN VE YAPMAYAN İLKÖĞRETİM ÖĞRENCİLERİNİN DEPRESYON DURUMLARININ BAZI DEĞİŞKENLERE GÖRE İNCELENMESİ</Başlık>
<Özetçe>Bu çalışmanın amacı spor yapan ve yapmayan ilköğretim ikinci kademe öğrencilerinin depresyon durumlarını bazı değişkenlere göre incelemektir. Araştırma grubunu Malatya il merkezi ilköğretim okullarında spor yapan (amatör sporcu, okul takımlarında oynayan vb.) 251 öğrenci ve spor yapmayan 251 öğrenci olmak üzere toplam 502 öğrenci oluşturmaktadır. Araştırma verilerine Kolmogorov-Smirnov testi uygulanmış ve bu test sonucunda değişkenlerin normal dağılım göstermedikleri görülmüştür. Bu nedenle araştırmada ikili karşılaştırmalar için Mann-Whitney U ve İkiden çok karşılaştırmalar için Kruskal Wallis testi kullanılmıştır. Anlamlılık düzeyi olarak ?=0,05 belirlenmiştir. Spor yapan öğrencilerin depresyon puanları (X=12.44) ile spor yapmayan öğrencilerin puanları (X=14.70) arasında istatistiksel olarak anlamlı düzeyde fark olduğu bulunurken spor yapan öğrencilerin branşları ile depresyon puanları arasında anlamlı bir farklılığa rastlanmamıştır.Ayrıca spor yapan 8. sınıf öğrencileri ile spor yapmayan 8. sınıf öğrencilerin depresyon puanları arasında istatistiksel olarak anlamlı düzeyde fark olduğu ve spor yapıp 2001 tl-3000 tl ve 3001tl ve üzeri aile gelir durumuna sahip öğrenciler ile aynı gelir durumuna sahip spor yapmayan öğrencilerin depresyon puanları arasında istatistiksel olarak anlamlı düzeyde bir fark bulunmuştur, spor yapan 13 yaş ve 14 yaş ve üzeri öğrencilerin ile aynı yaşlara sahip spor yapmayan öğrencilerin depresyon puanları arasında istatistiksel olarak anlamlı düzeyde bir fark olduğu bulunmuştur. Araştırma bulgularına göre ilköğretim öğrencilerinin, genel olarak, depresyon puanlarının çok düşük olduğu görülmüş ve spor yapan öğrencilerin spor yapmayanlara göre depresyon puanlarının anlamlı düzeyde düşük olduğu görülmüştür. Bu sonuç dâhilinde ilköğretim öğrencilerine depresyona girmemeleri veya depresyonu atlatmak için spor yapmaları önerilmektedir.</Özetçe>
<Anahtar>Spor, İlköğretim, öğrenciler, depresyon.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>EKSTREM VE GELENEKSEL SPOR KATILIMCILARI ARASINDA DUYGU ARAMA FARKLILIKLARININ KARŞILAŞTIRILMASI</Başlık>
<Özetçe>Zucherman (1994)’ tarafından geliştirilen Duygu Arama (Senseation Seeking Scale Form V) ölçeği ile ekstrem ve geleneksel Türk sporcularının duygu armalarındaki farklılıklarını belirlemektedir. Araştırmanın evrenini 2010-2011 güz döneminde Anadolu Üniversitesi Beden Eğitimi ve Spor Yüksekokulu’nda okuyan öğrenciler, 22-26 Aralık 2010 Türkiye Kulüplerarası Kış Yüzme Şampiyonası’na katılan sporcular, 5-6 Şubat 2011 Büyükler Açık Turnuva Eskrim Türkiye Şampiyonası’na katılan sporcular, 19-20 Şubat Türkiye Gençler-Büyükler Atletizm Salon Şampiyonası’na katılan sporcular, 7-15 Şubat 2011 tarihleri arasında Uludağ’da bulunan kar sörfü (snowboard) katılımcıları, 19 Aralık 2010 tarihinde İstanbul/Beşiktaş’da 720 Adrenaline Skate Park ve İstanbul/Kadıköy Alçak Skate Park tesisinde yapılan agresif paten ve kay kay (skateboard) yarışmalarına katılan sporcular oluşturmaktadır. Belirlenen evrenin içerisinden basit tesadüfi örnekleme yöntemi ile seçilen (%41) erkek, (%59) kadın olmak üzere toplam 380 sporcu seçilmiştir. Ekstrem ve geleneksel sporcuların duygu aramadaki farklılıklarını belirlemek amacıyla T-Testi ve Anova analizi yapılmıştır. Yapılan analiz sonucu, cinsiyete ve spor branşına göre ekstrem ve geleneksel spor katılımcıları arasında duygu arama açısından farklılıklar saptanmıştır. </Özetçe>
<Anahtar>Ekstrem sporcular, Geleneksel Sporcular, Duygu Arama</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>İLK VE ORTAÖĞRETİM OKULLARINDA GÖREV YAPAN BEDEN EĞİTİMİ VE SPOR ÖĞRETMENLERİNİN STRESLE BAŞAÇIKMA TARZLARININ İNCELENMESİ</Başlık>
<Özetçe>Bu araştırma, ilk ve ortaöğretim okullarında görev yapan beden eğitimi ve spor öğretmenlerinin stresle başaçıkma tarzlarının bazı değişkenlere göre farklılaşıp farklılaşmadığını ortaya çıkarmak için gerçekleştirilmiştir. 
Araştırmaya Aydın İl Milli Eğitim Müdürlüğü’nün ilk ve ortaöğretim okullarında (İl, İlçe ve Köy) görev yapan 28’i bayan, 68’i bay olmak üzere toplam 96 beden eğitimi ve spor öğretmeni katılmıştır. Katılımcıların stresle başaçıkma tarzlarını belirlemek için; araştırmacı tarafından geliştirilen kişisel bilgi formu ve orijinal hali ( Özbay, 1993) tarafından geliştirilmiş olan “Stresle Başaçıkma Yolları Ölçeği” kullanılmıştır. 
Verilerin değerlendirilmesinde ve hesaplanmış değerlerin bulunmasında SPSS 16.0 istatistik paket program kullanılmıştır. Normallik sınamasına göre, parametrik testlerden t testi ve One – Way ANOVA testleri kullanılmıştır. Varyans homojenliğine göre ise; Post Hoc Multiple Comparisions testlerinden Tukey HSD testi kullanılmıştır. Bu çalışmada hata düzeyi 0.05 olarak alınmıştır.
Katılımcıların stresle başaçıkma tarzları değişkenler açısından karşılaştırıldığında; cinsiyetleri bakımından; dış yardım arama ve kaçma-soyutlama (duygusal-eylemsel), medeni durumları bakımından; dine sığınma, görev yerleri ( il-ilçe ve köy) çoklu karşılaştırılması bakımından ise, dine sığınma, aktif planlama ve kaçma-soyutlama (biyokimyasal) alt boyutlarında istatistiksel olarak anlamlı bir farklılıklar olduğu tespit edilmiştir. Diğer karşılaştırmalarda (yaş ve görev yapılan okul türü) ise, istatistiksel olarak anlamlı bir farklılık tespit edilememiştir.
Sonuç olarak; araştırmamıza katılan beden eğitimi öğretmenlerinin stresle başaçıkma tarzlarının, cinsiyet, yaş, medeni durum, görev yeri ve görev yapılan okul türü bakımından genel anlamda farklılaşmadığını, ancak söz konusu değişkenler açısından stresle başaçıkma tarzlarında tercih ettikleri alt boyutların değiştiğini söyleyebiliriz. 
Beden eğitimi ve spor öğretmenlerinin stresle başa çıkma durumları, mesleki deneyim açısından ve hangi şehir ortamında yetiştikleri bakımından incelenmelidir.</Özetçe>
<Anahtar>Beden Eğitimi Öğretmeni, Stresle Başaçıkma, İlköğretim, Ortaöğretim
</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ ÖĞRETMEN ADAYLARININ EPİSTEMOLOJİK İNANÇLARI VE BENLİK SAYGILARI ARASINDAKİ İLİŞKİ</Başlık>
<Özetçe>Bu çalışmanın amacı, beden eğitimi ve spor yüksekokulunda okuyan, beden eğitimi öğretmen adaylarının epistemolojik inançları ve benlik saygısı düzeylerini belirlemek ve epistemolojik inançların benlik saygısı üzerindeki etkisini incelemektir. Çalışmada, 149 (% 43.3) bayan ve 195’i (% 56.7) erkek olmak üzere toplam 344 kişi yer almıştır. Beden eğitimi öğretmen adaylarının epistemolojik inanç ve benlik saygısı düzeylerini belirlemek için Benlik Saygısı Ölçeği ve Epistemolojik İnançları Ölçeği kullanılmıştır. Verilerin değerlendirilmesinde betimleyici istatistik, t testi, korelasyon analizi ve çoklu regresyon analizi kullanılmıştır. Sonuçlar, Adayların benlik saygısı ile epistemolojik inanç ölçeğinin öğrenmenin çabaya bağlı olduğu inanç ve öğrenmenin yeteneğe bağlı olduğu inanç alt boyutları arasında düşük negatif yönde bir ilişkinin olduğunu göstermiştir. Fakat, tek bir doğrunun var olduğu inanç alt boyutu ile benlik saygısı arasında bir ilişkinin olmadığı belirlenmiştir. Ayrıca, öğrenmenin çabaya bağlı olduğu inanç ve öğrenmenin yeteneğe bağlı olduğu inançlarının benlik saygısı ile negatif ve anlamlı belirleyicisi olduğu belirlenmiştir.</Özetçe>
<Anahtar>Epistemolojik inanç, Benlik saygısı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>HALTERCİLERİN KİŞİLİK ÖZELLİKLERİNİN FARKLI DEĞİŞKENLERE GÖRE İNCELENMESİ</Başlık>
<Özetçe>Halter şampiyonasına katılan sporcuların Eğitim düzeyi, Cinsiyet ve Yaş değişkenlerine göre kişilik özelliklerini araştırmaktır. Araştırmada, betimsel nitelikli tarama modeli kullanılmıştır. Araştırmanın çalışma grubunu, 2010 yılında Kayseri ilinde yapılan Türkiye halter şampiyonasına katılan toplam 74 sporcu oluşturmaktadır. Araştırmanın verileri araştırmacı tarafından hazırlanan “Kişisel Bilgi Formu” ve Eysenck kişilik envanteri (EPQ) kullanılarak toplanmıştır. Bu araştırmada Eysenck kişilik envanterinin alt ölçeklerine bağlı olan Nevrotiklik ve Dışadönüklük-içedönüklük boyutları ile ilgili anket soruları kullanılmıştır. Toplanan veriler üzerinde, t-testi ve Kraus valis testi yapılmıştır. Araştırmadan elde edilen verilerin analizinde [SPSS 15] paket programı kullanılmıştır. Değişkenler arasında ilişki ve farklarda 0.05 önem düzeyi dikkate alınmıştır.
Araştırmanın sonucunda; Yaş durumlarına göre dışadönüklük ve nevrotiklik alt ölçek boyutlarında anlamlı farklılık saptanamamıştır(p>0.05). Eğitim boyutunda dışa dönüklük alt ölçeğinde, cinsiyete göre nevrotiklik alt ölçeğinde anlamlı ilişki saptanmıştır (p-0.05).</Özetçe>
<Anahtar>Kişilik, Spor, Eğitim</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ DERSİNE YÖNELİK ANA-BABA TUTUM ÖLÇEĞİNİN GELİŞTİRİLMESİ</Başlık>
<Özetçe>Bu araştırmanın amacı, ana-babaların çocuklarının beden eğitimi dersine katılımına yönelik tutumlarını ölçebilecek geçerli ve güvenilir bir ölçme aracı geliştirmektir. Ana-babalarının çocuklarının beden eğitimi dersine katılımına yönelik tutumların olumlu olması, çocuklara spor yapma alışkanlığının kazandırılması ve spor kültürünün gelecek nesillere aktarımı açısından oldukça önemlidir. Bu bakımdan özellikle tutumları etkileyen etmenleri belirlemede gerekli olacağı düşüncesinden hareketle ‘Çocuklarının Beden Eğitimi Dersine Katılımıyla İlgili Ana-Baba Tutum Ölçeği’ geliştirilerek kullanıma hazır hale getirilmeye çalışılmıştır. Araştırmaya çocukları ilköğretim 6, 7 ve 8.sınıflarda okuyan 107’si anne ve 79’u baba olmak üzere toplam 186 ana-baba katılmıştır. Ölçeğin geçerliğini test etmek amacıyla yapılan açımlayıcı ve doğrulayıcı faktör analizinde; ölçeğin 4 faktörlü olduğu tespit edilmiş ve madde sayısı da 21 olarak belirlenmiştir. Madde yük değerleri I.Faktör için 0.691-0.804; II.Faktör için 0.543-0.768; III.Faktör için 0.557-0.806 ve IV.Faktör için ise 0.586-0.801 arasındadır. Ölçeğin güvenirliğini test etmek için ise Cronbach Alpha güvenirlik ve iki yarı test korelasyonu (Spearman Brown) katsayısına bakılmış ve bu değerler sırasıyla 0,90 ve 0,76 olarak bulunmuştur. Sonuç olarak; ana-babaların çocuklarının beden eğitimi dersine katılımına yönelik tutumlarını ölçmek amacıyla hazırlanan ölçeğin, yapılan geçerlik ve güvenirlik çalışması sonucunda kullanılabilir bir ölçüm aracı olduğu tespit edilmiştir. </Özetçe>
<Anahtar>Beden eğitimi dersi, ana-baba, tutum, ölçek geliştirme.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÜNİVERSİTE SPOR MERKEZLERİNDEKİ ALGILANAN HİZMET KALİTESİNİN İNCELENMESİ</Başlık>
<Özetçe>Bu araştırma, spor tesisleri avantajlarına göre seçilmiş üniversitelerin spor merkezlerinde ki akademik ve idari personelin hizmet kalitesi algılarını belirlemek, kişisel özelliklerin algılanan hizmet kalitesi üzerindeki etkilerini araştırmak amacıyla yapılmıştır. 
Araştırmanın evrenini 2009 yılı itibariyle Türkiye’deki spor tesisleri avantajlarına göre belirlenmiş dokuz kamu üniversitesinde görev yapan 37578 akademik ve idari personel oluşturmaktadır. Anket 1 Haziran-30 Temmuz tarihleri arasında yayınlanmış ve bu süre zarfında 1520 kişi internet üzerinden ankete katılmıştır. Örnekleme hatası 0,0246 olarak hesaplanmıştır.
Araştırmada veri toplama aracı olarak, SERVQUAL hizmet kalitesi ölçeğinden esinlenerek geliştirilen “Algılanan Hizmet Kalitesi Ölçeği” kullanılmıştır. Araştırmanın sonuçlarına göre; katılımcıların spor tesislerini kullanmada öncelikli amaçlarının “sağlıklı bir yaşam sürdürme” olduğu ve tesisleri genellikle haftada 1-2 kez kullandıkları belirlenmiştir. Algılanan hizmet kalitesine etki eden faktörlerden tesislerin fiziki görünümü faktörü, katılımcılar tarafından hizmet kalitesi en yüksek faktör olarak algılanmaktadır. Algılanan hizmet kalitesine etki eden faktörlerden fiziki görünüm faktörünün hizmet kalitesi açısından diğer hizmet unsurlarına göre daha yüksek hizmet kalitesi ortalamasına sahip olması, mevcut spor tesislerinin kullanıcılar açısından uygun fiziki özelliklere ve yeterliliğe sahip olduğu sonucunu ortaya koymaktadır. Tesislerin algılanan hizmet kalitesi ortalama puanı ise 4 olarak bulunmuştur. </Özetçe>
<Anahtar>Hizmet kalitesi. SERVQUAL, Spor İşletmeciliği</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FEDERASYON ÇALIŞANLARININ ÖRGÜTSEL BAĞLILIK DÜZEYLERİ</Başlık>
<Özetçe>Bu araştırmanın amacı, spor federasyonlarında çalışan genel sekreter, spor uzmanı ve memurların örgütsel bağlılık düzeylerini belirlemektir. 183 kişiyi kapsayan araştırmanın verileri, Meyer, Allen ve Smith (1993) tarafından geliştirilen “Üç Boyutlu Örgütsel Bağlılık Ölçeği” aracılığıyla toplanmıştır. Çalışmada, örgütsel bağlılığın üç farklı boyutu olan duygusal bağlılık, devam bağımlılığı ve normatif bağlılık ele alınmış, federasyon çalışanlarının örgütlerine olan bağlılık düzeylerini belirlemeyi hedeflemiştir. Ayrıca federasyon çalışanların, cinsiyetlerine, görevlerine, yaşlarına, eğitim durumlarına ve kurumdaki çalışma yıllarına göre örgütsel bağlılığın farklılık gösterip göstermediği araştırılmıştır. Yapılan istatistiki analizler sonucunda, federasyon çalışanlarının en fazla gösterdiği bağlılık düzeyinin duygusal bağlılık olduğu belirlenmiştir. Ayrıca, cinsiyet ve eğitim durumu değişkenleri ile örgütsel bağlılık düzeyleri arasında anlamlı farklılığa rastlanırken, görev, yaş ve kurumdaki çalışma süreleri değişkeni arasında anlamlı bir farka rastlanmamıştır.</Özetçe>
<Anahtar>Örgütsel bağlılık, duygusal bağlılık, devam bağımlılığı, normatif bağlılık.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR ALANLARINDA ŞİDDET VE SPOR MEDYASININ ETKİLERİ: SPOR YAZARLARININ ALGILARI</Başlık>
<Özetçe>Bu çalışmanın amacı, spor alanlarında görülen şiddet olaylarına medyanın etkisini spor yazarlarının algılamaları çerçevesinde ortaya koymaktır.
Araştırmanın evrenini ulusal gazete ve dergilerde köşesi bulunan spor yazarları, örneklemini ise ulusal bir gazetede köşesi bulunan, periyodik olarak makale yazan ve tesadüfü yolla seçilen 42 spor yazarı oluşturmuştur. Araştırma görüşmecilerle önceden randevu alınarak yüz yüze görüşme (34) veya telefon aracılığı (8) ile gerçekleştirilmiştir. Görüşmelerde ses kayıt cihazı kullanılmış ve ses kayıtları deşifre edilerek yazılı hale getirilmiştir. Verilerin özgün formuna sadık kalarak beyanlardan alıntı yapılmış ve betimsel bir yaklaşımla sunulmuştur. Bazı nedensel ve açıklayıcı sonuçlara ulaşmak amacıyla sistematik analiz yapılmış ve görüşmeler derinlemesine incelenerek ortak tema ve alt temalar belirlenmeye çalışılmıştır. Nitel araştırmayı nicel verilerle desteklemek amacıyla yüzde ve frekans dağılımları da verilmiştir.
Araştırma bulgularına göre spor yazarlarının spor medyasının şiddeti özendirme ve körüklemede etkili olduğu ana temasına 32 spor yazarının (%76,2) katıldığı; alt temalardan şiddeti özendirme ve körüklemede kulüp yöneticilerinin etkisine 24 spor yazarının (%57,1), tiraj ve reyting kaygısının etkisine 10 spor yazarının (%23,8) ve taraftar yazarlığının etkisine 5 spor yazarının (%11,9) inandığı belirlenmiştir. Sonuç olarak, spor yazarlarının önemli bir kısmının spor medyasının spor alanlarında görülen şiddet olaylarını özendirme ve körüklemede etkili olduğuna inandıkları söylenebilir. </Özetçe>
<Anahtar>Şiddet, Spor, Spor Yazarı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>DİKEY SIÇRAMA SIRASINDA KISA MESAFE KOŞUCULARI VE FUTBOLCULARIN DİZ EKSTENSÖR KASLARINA AİT EMG AKTİVETELERİNİN KARŞILAŞTIRILMASI</Başlık>
<Özetçe>Amaç: Bu çalışmanın amacı dikey sıçrama sırasında kısa mesafe koşucuları ve futbolcuların diz ekstensör kaslarına (vastus lateralis ve vastus medialis) ait EMG aktivitelerinin karşılaştırılmasıdır.
Yöntem: Bu çalışmaya 53 sporcu (32 kısa mesafe koşucusu, ( ) yaş: 21,91 ± 1,55 yıl; vücut ağırlığı: 67,29 ± 8,11kg; boy: 176,81 ± 5,87cm ve 21 futbolcu, ( ) yaş: 23,33 ± 1,77 yıl; vücut ağırlığı: 69,50 ± 7,06kg; boy: 174,33 ± 5,65cm) gönüllü olarak katılmıştır. 
Beş dakikalık standart bir ısınmadan sonra deneklerin maksimal dikey sıçramaları sırasında vastus lateralis (VL) ve vastus medialis (VM) kaslarından elde edilen EMG sinyalleri kaydedildi ve Root Mean Square (RMS) değerleri hesaplandı. Dikey sıçrama test protokolu sıçrama performansını (sıçrama yüksekliği ve maksimum anaerobik güç) belirlemek için kullanıldı. Verilerin analizinde; sıçrama yüksekliği, maksimum anaerobik güç (MAG), VL ve VM kaslarına ait RMS değerleri bakımından kısa mesafe koşucuları ve futbolcuların karşılaştırılması için Bağımsız Örneklemlerde t-testi kullanılmıştır.
Bulgular: Bu çalışmanın bulgularına göre kısa mesafe koşucularının VL (t= 3,318; p0,05) değerleri açısından iki grup arasında istatistiksel olarak fark bulunmamıştır. 
Sonuç: Bu çalışmada, spor dallarına bağlı olarak EMG aktivitelerinin farklılaşabileceği sonucuna varılmıştır.</Özetçe>
<Anahtar>EMG, Root mean square, Dikey Sıçrama.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORCULARDA ÇAY, SİGARA VE GAZLI İÇECEKLERİN BOY, KİLO VE KEMİK MİNERAL YOĞUNLUĞU ÜZERİNE ETKİLERİNİN ARAŞTIRILMASI</Başlık>
<Özetçe>Bu çalışmada, spor yapan insanların, aile gelir düzeyleri, sigara, çay ve gazlı içecekleri içme durumlarının, boy, kilo ve Kemik Mineral Yoğunluk (KMY) değerlerini etkileyip etkilemediğinin araştırılması ve sporcuların bilinçlendirilmesi amaçlanmıştır. Araştırmaya, yaş ortalamaları 16.62 ± 0.92 yıl olan toplam 80 sporcu dahil edildi. Deneklerin her birinin lomber bölge (L1-L4) kemik mineral yoğunlukları, Dual Energy X-ray Absorbtiometry (DEXA) ile (g/cm²) ölçüldü. Yine deneklerin Aile gelirleri ile birlikte, günlük çay, gazlı içecekler ve sigara içme durumları sorgulandı. Ayrıca boy ve kilo değerleri de tespit edildi. Bu verilerin analizinde SPSS 15.0 paket programı kullanıldı. 
Sigara, çay ve gazlı içecekleri içme ile boy, kilo ve kemik mineral yoğunluk değerleri arasında bir ilişki olmadığı tespit edilmiştir. Bununla birlikte ailenin gelir düzeyi ile KMY değerleri arasında bir ilişki olmamasına karşın boy ile p?0.01, kilo ile p?0.05 düzeyinde anlamlı ilişki olduğu saptanmıştır. Sonuçta, büyüme çağındaki sporcularda sigara, çay ve gazlı içecekler içmek boy, kilo ve KMY değerleri üzerine etkili olmadığı belirlendi. Sigaranın boy, kilo ve KMY değişkenleri üzerinde etkili olmamasında, deneklerin %26.3’ünün sigara içmesi ve günlük sigara içme ortalamasının (1.67 ± 0.79) düşük olmasının sonucu etkileyen bir unsur olabileceği düşünülmektedir. </Özetçe>
<Anahtar>Aile gelir düzeyi, çay, sigara, gazlı içecekler, kemik mineral yoğunluğu, boy, kilo</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ERKEK ÇOCUKLARININ FUTBOL BRANŞI İÇİN SOMATOTİP VE PERFORMANS ÖZELLİKLERİNİN İNCELENMESİ</Başlık>
<Özetçe>Bu çalışmada, erkek çocuklarının futbol branşı için somatotip yapılarının ve performans özelliklerinin belirlenmesi amaçlanmıştır. 
Bu çalışmaya yaşları 9±1 yıl olan 171 erkek çocuk gönüllü olarak katılmıştır. Çalışmaya katılan erkek çocukların yaş, boy, kilo, deri kıvrımı kalınlıkları, çevre ölçümleri ve genişlik ölçümleri alınmıştır. Somatotip özelliklerini belirlemek amacıyla Heath-Carter yöntemi kullanılmıştır. Alınan bütün ölçümlerin aritmetik ortalamaları, standart sapmaları hesaplanmıştır. Erkek çocukların somatotip yapıları ile performansları arasında ilişkinin olup olmadığını belirlemek için Correlate (bivariate) yapılmıştır. Ölçümlerin istatistiksel analizleri SPSS 13 programında yapılmıştır.
Bu çalışmaya katılan 171 erkek çocuğun vücut ağırlık ortalamaları 28,8±3,5 kg, boy uzunluk ortalamaları 132,1±5,3 cm ve erkek çocukların performans ortalama değerleri dikey sıçrama ortalama değerleri 18,6±,05 cm, durarak uzun atlama ortalama değerleri 108,93±16,89 cm, 20m koşu ortalama değerleri 4,39±,40 sn bulunmuş ve erkek çocukların somatotip bileşenlerinin ortalama değerleri ise endomorfi 3,12±,25 mezomorfi 4,02±,29 ektomorfi 3,04±,28olarak bulunmuştur.
Sporcuların fiziksel ve antropometrik özelliklerini içeren fiziksel uygunluk değerleri, spora yönlendirmede oldukça önemlidir. Bu çalışma, erkek çocukların somatotip yapılarını ve performans özelliklerini belirlemekle birlikte elde edilen verilerin erken dönem futbolcu seçiminde ve bu alanda gerçekleştirilen çalışmalara katkı sağlayacağını düşünmekteyiz.</Özetçe>
<Anahtar>Antropometri, Somatotip, PerformansTest, Futbol.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT FUTBOLCULARIN OYUN POZİSYONLARINA GÖRE AEROBİK KAPASİTE VE TOPARLANMA SÜRELERİNİN KARŞILAŞTIRILMASI</Başlık>
<Özetçe>Bu çalışmanın amacı, elit erkek futbolcuların oyun pozisyonlarına göre aerobik kapasite ve toparlanma sürelerinin karşılaştırılmasıdır. Bu amaçla, Trabzonspor’da oynayan 24 profesyonel futbolcu çalışmaya gönüllü olarak katılmıştır. Oyun pozisyonlarına göre oyuncular; 3 kaleci (yaş: 26,0 ± 2,64 yıl; boy: 188,8 ± 2,88 cm; vücut ağırlığı: 79,6 ± 5,13 kg), 8 defans oyuncusu (yaş: 27,1 ± 2,69 yıl; boy: 183,5 ± 5,12 cm; vücut ağırlığı: 76,3 ± 3,06 kg), 8 orta saha oyuncusu (yaş: 25,8 ± 1,64 yıl; boy: 178,5 ± 8,79 cm; vücut ağırlığı: 75 ± 7,63 kg) ve 5 hücum oyuncusu (yaş: 28,0 ± 1,87 yıl; boy: 181,8 ± 4,81 cm; vücut ağırlığı: 73,4 ± 3,78 kg) olmak üzere dört farklı gruba ayrılmıştır. Futbolculara bir saha testi olan Yo-Yo aralıklı toparlanma seviye 1 (Yo-Yo IR1) testi uygulanmış ve futbolcuların koşu mesafeleri, maksimal oksijen tüketimleri, maksimal kalp atım sayıları ve toparlanma süreleri oyun pozisyonlarına göre incelenmiştir. Gruplar arasındaki anlamlı farklılığı belirlemek için Kruskal Wallis-H testi kullanılmıştır. Test sonuçlarına göre; erkek futbolcuların oyun pozisyonlarına göre koşu mesafeleri, maksimal oksijen tüketim değerleri, maksimal kalp atım sayıları ve toparlanma süreleri arasında anlamlı bir farklılık (p?0,05) olduğu istatistiksel olarak elde edilmiştir. Gruplar arasındaki farklılıklar Mann Whitney-U analiz tekniği ile belirlenmiştir. Test sonuçlarına göre; orta saha oyuncuların koşu mesafesi (1987,5 ± 260,3m) ve maksimal oksijen alımı değerlerinin (53,0 ± 2,17 ml/kg/dk) diğer oyun pozisyonlarındaki oyunculardan daha yüksek olarak bulunmuştur. Kaleciler, diğer oyun pozisyonlarında oynayan oyunculardan daha düşük maksimal kalp atım değerlerine (179,3 ± 8,50 atım/dk) sahipken, hücum oyuncuları ise diğer pozisyonlarda oynayan oyunculardan daha iyi toparlanma süresi değerlerine (3,38 ± 0,6 dk) sahiptir. Sonuç olarak, elit seviyedeki erkek futbolcuların aerobik güç performansları ve toparlanma sürelerinin futboldaki oyun pozisyonlarına göre farklılaştığı istatistiksel olarak elde edilmiştir.</Özetçe>
<Anahtar>Elit Futbol, Oyun Pozisyonu, Aerobik Güç, Toparlanma</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORCULARDA VE SEDANTER BİREYLERDE AKUT EGZERSİZ ÖNCESİ GLİSEROL TAKVİYESİNİN LAKTAT VE MaxVO2 ÜZERİNE ETKİLERİ</Başlık>
<Özetçe>Araştırmada akut egzersiz öncesi uygulanan gliserol takviyesinin sporcularda ve sedanter bireylerde MaxVO2 ve Laktat üzerine etkisinin incelenmesi amaçlanmıştır.
Yaş ortalamaları 18.20±0.6110 yıl, boy ortalamaları 178.20±1.7814 cm ve vücut ağırlığı ortalamaları 65.17±2.0488 kg olan elit düzeyde atletizm branşı ile uğraşan 10 sağlıklı erkek sporcu ve yaş ortalamaları 19.70±0.4726 yıl, boy ortalamaları 169,10±2.2184 cm ve vücut ağırlığı ortalamaları 71.09±1.8713 kg olan değişik meslek gruplarından 10 sağlıklı erkek sedanter olmak üzere toplam 20 kişi denek olarak kullanıldı.
Her iki gruba 1. gün shuttle run testi öncesi ve hemen sonrası laktat ölçümü için kulak memesinden, kan örnekleri alındı. 2. gün aynı egzersiz testinde 2 saat önce 1 gr/kg gliserol su ile karıştırılarak solisyon halinde her iki gruba verildi ve shuttle run testi uygulandı. Ayrıca her iki gün uygulanan test sonrası her iki grubun MaxVO2 düzeyleri belirlendi.
Analizler sonucunda; K ve S (Kontrol,Sporcu) grubunun ES (egzersiz sonrası), MaxVO2 düzeyi TES (takviyeli egzersiz sonrası) dan önemli (p?0.05) düzeyde yüksek bulunmuştur. S grubunun ES ve TES MaxVo2 düzeyi K grubundan anlamlı düzeyde yüksektir. ( p?0.05 ). İki grubun her iki egzersiz sonrası (ES,TES) Laktat parametresi anlamlı (p?0.05) düzeyde artmıştır. K grubunun ES Laktat seviyesi S grubundan önemli (p?0.05) düzeyde yüksek iken TES iki grup arasında istatistiksel bir fark yoktur (p?0.05). 
Sonuç; oral olarak uygulanan gliserol takviyesinin MaxVO2 düzeylerine önemli bir etkisinin olduğu fakat Laktat üzerinde en azın bu miktar ve sürede uygulanan gliserol takviyesinin bir etkisinin olmadığı söylenebilir.</Özetçe>
<Anahtar>Egzersiz, Gliserol, MaxVO2, Laktat</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FARKLI LİGLERDEKİ ERKEK BASKETBOL OYUNCULARININ FİZİKSEL UYGUNLUKLARI VE PERFORMANSLARI ÜZERİNDE KARŞILAŞTIRMALI BİR ÇALIŞMA</Başlık>
<Özetçe>Farklı Basketbol liglerinde yarışan erkekler oyuncuların liglere göre bazı fiziksel uygunluk ve performans değerleri arasında önemli bir farklılığın olup olmadığı konusunda bir bilgi eksikliği vardı. Bu nedenle bu araştırmada Türkiye Erkekler basketbol birinci, ikinci ve amatör liglerinde yarışan oyuncuların seçilen bazı fiziksel uygunluk ve performans değerleri arasında farklılık olup olmadığının belirlenmesi amaçlanmıştır.
Bu araştırmaya Türkiye basketbol erkekler birinci liginden (I) 30, ikinci liginden (II) 30 ve amatör liginden (III) 30 olmak üzere toplam 90 erişkin sporcu gönüllü olarak katılmıştır. Sporcuların fiziksel uygunluk ve performans değerlerinin belirlenmesi için, müsabakaların birinci devrelerinin sonunda, boy, vücut ağırlığı, vücut yağ yüzdesi, dikey sıçrama yüksekliği, 20 m sprint koşu ve aerobik kapasite (max.VO2) değerleri test edilmiştir. Test edilen değerler arasındaki farkın önemliliği, tek yönlü varyans analizi (ANOVA) ile belirlenmiştir. 
Test edilen değerlerin istatistiksel analizi sonucunda ikinci lig oyuncularının vücut ağırlığı ortalamaları birinci ve amatör lig oyuncularının değerlerinden daha düşük bulunmuştur (p?0.05). Bunun yanı sıra, birinci lig oyuncularının vücut yağ yüzdesi ve yağsız vücut ağırlığı ortalamaları ikinci lig oyunculardan daha yüksek değerlerde idi (p?0.05). Dikey sıçrama yüksekliği bakımından sadece amatör lig oyuncuların değerleri farklı iken, patlayıcı güç bakımından her üç lig arasında önemli farklılıklar (I>II>III) vardı (p?0.05). Birinci ve ikinci lig oyuncularının max.VO2 değerleri arasında önemli farklılık olmamasına rağmen, bunların max.VO2 değerleri amatör ligdekilerden yüksek idi (p?0.05).
Bu araştırma, ligler arasında fiziksel uygunluk bakımından kısmen çok küçük farklılıkların olduğunu göstermiştir. Basketbolda fiziksel performansın belirleyicilerinden olan özellikle patlayıcı güç ve yağsız vücut ağırlığı gibi özellikler, ligler arasındaki fiziksel performans farklılığının önemli göstergeleri olarak bulunmuştur. Buna karşın, yine basketbolda fiziksel uygunluk ve performansın önemli ölçütlerinden olan maksimal hız ve boy uzunluğunun, 2005–2006 yılı basketbol müsabaka dönemindeki ligler arasında, ligler arasındaki farklılığın belirlenmesinde önemli bir unsur olmadığı sonucuna varılmıştır.</Özetçe>
<Anahtar>Aerobik kapasite, patlayıcı güç, basketbol ligi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ORTA YAŞLI PERİMENOPOZAL SEDANTER BAYANLARDA PILATES MAT EGZERSİZ PROGRAMININ KİLO KAYBI VE FİZİKSEL UYGUNLUK PARAMETRELERİ ÜZERİNE ETKİLERİNİN DEĞERLENDİRİLMESİ</Başlık>
<Özetçe>Menopoz, adet kanamasının kalıcı olarak kesildiği zamandır. Perimenopoz düzensiz kanama ( 6 hafta- 4 ay) veya terleme, sıcak basması gibi vasomotor semptomlar olarak tanımlanır. Bu çalışmaya sıcak basması olgusuna sahip toplam 66 orta yaşlı, kilolu sedanter bayan gönüllü olarak katıldı. Sedanter kadınlardan vücut ağırlığı, vücut kompozisyonu (skinfold kaliper aracılığı ile), bel-kalça oranı, bel çevresi ve vücut yağ yüzdesi verileri elde edildi.ayrıca deneklere bilgi formu aracılığı ile menaposol kanama düzenleri, (vasomotor semptomlar dahil) dereceleri, soruldu. Ölçümler 6 hafta, haftada 3 gün 1 saat uygulanan pilates mat antrenman program öncesinde ve sonrasında alındı. Kontrol grubu 6 hafta boyunca her hangi bir egzersiz programına katılmadı. Egzersiz grubunda kilo, BMI, bel çevresi, bel-kalça oranı, yağ yüzdesi ve vücut kompozisyonu parametrelerinde öntest ve sontest arasında önemli farklılıklar bulundu. Aynı zamanda, kontrol grubunda aynı ölçümlerde öntest ve son test arasında önemli farklılıklar yoktu. Deneklerin cevaplarına gore pilates mat egzersizi vasomotor semptomlardan sıcak basması üzerine önemli derecede etkili olduğu tespit edildi. 
Sonuç olarak bu çalışmanın bulguları pilates mat egzersiz programının kilo kaybı ve vücut kompozisyonu üzerine etkilerini desteklemektedir. Pilates mat egzersizleri, menapozol geçişe maruz kalan bayanlar için uzun süre faydalı olabilir.s</Özetçe>
<Anahtar>Pilates, Perimenopoz, Vücut kompozisyonu, Sıcak basması.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TARAFTAR MOTİVASYON ÖLÇEĞİNİN TÜRKÇEYE UYARLANMASI: BİR GEÇERLİK VE GÜVENİRLİK ÇALIŞMASI</Başlık>
<Özetçe>Bu araştırmanın amacı, Yousof Al-Thibiti (2004) tarafından geliştirilen Taraftar Motivasyon Ölçeği’nin Türkçeye uyarlamak ve ölçeğin geçerlik ve güvenirlik analizlerini yapmaktır. Araştırmanın çalışma grubunu, İnönü Üniversitesinde eğitim fakültesine bağlı farklı bölümlerde okuyan 17-31 yaş arasında olan 494’ü (%54.0) kadın ve 421’i (%46.0) erkek toplam 915 öğrenci oluşturmaktadır. Öncelikle ölçeğin dilsel eşdeğerliği incelenmiş ve dilsel eşdeğerliğe sahip olduğu görüldükten sonra geçerlik ve güvenirlik analizleri yapılmıştır. Ölçeğin iç tutarlılık katsayıları .70 ile .78, test-tekrar test güvenirlik katsayıları ise .79 ile .89 arasında bulunmuştur. Aynı zamanda ölçeğin açımlayıcı faktör analizi ve doğrulayıcı faktör analizleri de yapılmış ve verilerin uygunluğu saptanmıştır. Bu sonuçlara göre ölçeğin geçerli ve güvenilir bir ölçme aracı olduğu söylenebilir.</Özetçe>
<Anahtar>Taraftar, Motivasyon, Spor, Katılma, Faktör analizi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>12-16 YAŞ ERGEN İŞİTME ENGELLİ SPORCULARIN CİNSİYET FAKTÖRLERİNE GÖRE SOSYAL KAYGI DÜZEYLERİNİN İNCELENMESİ</Başlık>
<Özetçe>Bu çalışmada, 12-16 yaş arası ergen işitme engelli sporcuların cinsiyet faktörlerine göre sosyal kaygı düzeylerinin incelenmesi amaçlandı.
Çalışmaya 36 erkek, 54 bayan olmak üzere toplam 90 işitme engelli sporcu katılmıştır. Araştırma verilerinin toplanmasında sosyo demografik sorular içeren anket formu ve Ergenlerde Sosyal Kaygı ölçeği (ESKÖ) kullanıldı. Bağımsız grupların karşılaştırılmasında independent t test kullanıldı. Anlamlılık düzeyi 0.05 alındı. 
Ergen erkek işitme engelli sporcuların olumsuz değerlendirme korkularının anlamlı derecede bayan sporculardan fazla çıktığı ancak genel durumlarda ve yeni durumlarda sosyal kaçınma ile cinsiyet faktörü arasında anlamlı farklılığın olmadığı görüldü.
Sonuç olarak, sosyal kaygı seviyesi yüksek olan bireylerin problem çözme becerilerinin düşük olabileceğini ve bu yönüyle bu çalışmanın ergen engelli bireylerin problem çözme ve sosyal kaygı düzeylerinin tespiti açısından önemli bir çalışma olduğunu düşünmekteyiz.</Özetçe>
<Anahtar>Kaygı, işitme engelli, ergen</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GÜZEL SANATLAR VE SPOR LİSESİ YÖNETİCİ VE ÖĞRETMENLERİNİN FARKLILIKLARIN YÖNETİMİ KONUSUNDAKİ GÖRÜŞLERİ</Başlık>
<Özetçe>Bu araştırma, Güzel Sanatlar ve Spor Liselerinde görev yapan yöneticilerin ve öğretmenlerin farklılıkların yönetimi konusundaki görüşlerini tespit etmek amacıyla yapılmıştır. Araştırmanın örneklem grubunu Elazığ, Uşak, Trabzon, Çorum ve Eskişehir illerinde Güzel Sanatlar ve Spor Lisesinde görev yapan 12 yönetici ve 70 öğretmen oluşturmaktadır. Örneklem grubun görüşlerini belirlemek amacıyla Balay ve Sağlam (2004) tarafından geliştirilen ölçek kullanılmış ve elde edilen veriler SPSS paket programında analiz edilmiştir. Bu eğitim kurumlarında yöneticiler ve öğretmenler arasındaki farklılıkların bu kurumların eğitim kalitesinin artırılması yönünde olumlu bir etki sağladığı, çalışanların inancı, kökeni, kültürel vb farklılıkların bu eğitim kurumları için bir avantaj sağladığı ve kurumların yönetsel anlayışında bir ayrımcılık yapılmadığı sonucuna ulaşılmıştır. </Özetçe>
<Anahtar>Yönetim, Farklılık, Farklılıkların Yönetimi, Spor Liseleri</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÇOCUKLARDA SPORA YÖNELİM FAKTÖRÜ OLARAK MEDYA: ULUSAL BİR TELEVİZYON KANALINDA YAYINLANAN “BUZDA DANS” ADLI YARIŞMA PROGRAMININ ARDINDAN YAPILAN BİR İNCELEME</Başlık>
<Özetçe>Bu araştırma ulusal bir televizyon kanalında iki yayın dönemi yayınlanan “Buzda Dans” isimli, sportif içerikli ve magazin yönü olan bir yarışma programının ardından çocuk izleyici kitlesinde buz pateni sporuna yönelimin etkisi olabileceği hipotezinden hareketle yapılmıştır. Bu açıklama ışığında araştırmanın temel amacı 6-12 yaş aralığında buz pateni yapan çocukların genel yönelim unsurlarını belirlemek ve bu unsurlar arasında söz konusu yarışma programıyla ilgi olabilecek faktörler olup olmadığını betimlemektir. Bu amaç doğrultusunda gerekli resmi izinler alınarak, Ankara’da Belpa Buz Pateni Sarayı ile Optimum alışveriş merkezi buz pateni pistinde, Kocaeli Büyükşehir Belediyesi olimpik buz pateni sarayında ve İstanbul Ataköy Galleria alışveriş merkezinde buz pateni pistinde buz pateni yapan, 6-12 yaş grubu toplam 297 çocuğun anne-babalarına, (86 baba-211 anne) çocuklarının buz patenine yönelim nedeni/nedenleri açık uçlu bir veri toplama aracı marifetiyle sorulmuş ve cevap sayısı sınırlaması getirilmemiştir. Elde edilen veriler temelde çocuklar kaynaklı ve anne baba kaynaklı olmak üzere 2 genel kategoriye ayrılarak. Bu kategorilerin altında diğer faktörler sınıflandırılmıştır. Verilerin tanımlayıcı istatistikleri yapılarak [frekans (f) ve yüzde (%) değerleri] tablo ve şekillerle ifade edilmiştir. Araştırma sonucunda çocuklar kaynaklı yönelim nedenlerinin %48 anne-babalar kaynaklı yönelim nedenlerinin %52 olduğu bulunmuştur. Çocuklar kaynaklı yönelim nedenlerinin en başında %38 ile çocukların hareket etmeyi, spor yapmayı ve eğlenmeyi sevmeleri, ikinci olarak da %27’lik bir oran ile buzda dans yarışmasından etkilenmeleri gelmektedir. Çocuklardan kaynaklanan yönelim nedenlerine göre yaklaşık olarak her 4 çocuktan 1’inin söz konusu buzda dans yarışmasından etkilenerek buz pateni yaptığı bulgusu araştırmamızın hipotezini doğrulamaktadır. </Özetçe>
<Anahtar>Çocuklar, Spora Yönelme, Medya, Buz Dansı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BİREYSEL VE TAKIM SPORU YAPAN SPORCULARIN BAZI FİZİKSEL UYGUNLUK ÖZELLİKLERİNİN KARŞILAŞTIRILMASI</Başlık>
<Özetçe>Bu araştırmanın amacı İzmir ili yaş aralığı 12–14 yaş olan bireysel ve takım sporu yapan elit kız sporcular ve erkek sporcuların fiziksel uygunluklarının karşılaştırılmasıdır. Çalışmaya bireysel spor yapan 28 kız, 47 erkek ve takım sporu yapan 86 kız, 113 erkek olmak üzere toplam 274 sporcu katılmıştır. Sporcuların fiziksel uygunluk özellikleri, Kassal kuvvet; (el kavrama kuvveti ve durarak uzun atlama), Kassal dayanıklılık; (mekik, Esneklik; otur-eriş testi), kardiyovasküler dayanıklılık; (1 mil koş-yürü testi), sürat; (30 m hız koşusu) ve beden kompozisyonu Beden Kitle İndeksi (BKİ) ile değerlendirilmiştir. Verilerin çözümlenmesinde bağımsız gruplarda t testi kullanılmıştır. 
Araştırmanın sonucunda bireysel ve takım kız sporcularda fiziksel performansları açısından esneklik ve 1609 metre dayanıklılık koşu testleri arasında anlamlı bir farklılık bulunmazken (p?0.0), mekik testi, durarak uzun atlama, 30 metre hız koşusu ve beden kitle indeksi arasında farklılık bulunmuştur (p?0.0). Fiziksel performansları değerlendirildiğinde, takım sporları yapan kızlara göre daha yüksek performans değerlerine sahip oldukları görülmektedir. Takım sporu yapan elit erkek sporcuların genel olarak fiziksel performanslarında bireysel sporlarına göre daha yüksek performans değerlerine sahip olduğu ortaya çıkmıştır. Bağımsız gruplar için yapılan t testi sonucunda bireysel ve takım erkek sporcularda fiziksel performansları açısından esneklik ve 1609 metre dayanıklılık koşu testleri arasında farklılık bulunmazken (p>0.05) sağ el kavrama kuvveti, sol el kavrama kuvveti, mekik testi, durarak uzun atlama, 30 metre sprint ve benden kitle indeksi değerleri arasında farklılık bulunmuştur (p?0.05).</Özetçe>
<Anahtar>Spor, Fiziksel Uygunluk, Bireysel spor, Takım Sporu</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ALT YAPIYA YÖNELİK ÜÇ YILLIK ATLETİZM ANTREMANLARININ KIZ ÖĞRENCİLERDE BAZI FİZİKSEL VE FİZYOLOJİK PARAMETRELERE ETKİSİ</Başlık>
<Özetçe>Bu çalışmanın amacı; alt yapıya yönelik 3 yıllık atletizm antrenmanlarının kız öğrencilerde bazı fiziksel ve fizyolojik parametrelere etkisini inceleyerek, kız çocuklarını atletizm yapmaya teşvik etmek, yetenekli görülenleri yönlendirmek ve atletizmin kız çocuklardaki gelişime etkisini araştırmaktır. 
Araştırmaya Milli Eğitim Bakanflığı’na bağlı devlet okullarından 56 kişi deney grubu (9 yaş), 50 kişi ( 9 yaş) kontrol grubu olmak üzere toplam 106 kişi gönüllü olarak katılmıştır. Test ve ölçümler (boy, vücut ağırlığı, esneklik, kavrama kuvveti, 1 dk şınav, 1 dk mekik, 6 dk koş yürü, 30m hız koşusu, anaerobik güç, reaksiyon) deney grubuna üç yıl boyunca 2005-2006-2007 Eylül- Ocak ve Mayıs- Haziran aylarında senede üç ölçüm şeklinde uygulanmıştır. Kontrol grubuna ise özellikle büyümenin ve antrenmanın etkisini ayırt edebilmek için yılda bir ölçüm uygulanmıştır. Ölçümlerin istatistiksel analizleri SPSS 11.0 programında yapılmıştır. Deneklerin ilk ve son ölçümleri arasındaki farklar t-test ile değerlendirilmiştir.
Çalışma sonucunda hem deney grubunda hem de kontrol grubunda yapılan ölçümlerde istatistiksel olarak (p?0,05, p?0,01) anlamlı farklılıklar gözlenmiş, ancak deney grubunda yapılan ilk ve son ölçümler arasındaki farkların kontrol grubuyla karşılaştırıldığında değerlerin yüksek olması egzersizin etkisi ile açıklanabilir.</Özetçe>
<Anahtar>Alt Yapı, Performans Test, Atletizm</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜM BEDEN VİBRASYON ANTRENMANININ NÖROFİZYOLOJİK ETKİLERİNİN İNCELENMESİ</Başlık>
<Özetçe>Tüm beden vibrasyon antrenmanı; bir platform üzerine çıkan kişinin bütün vücudunu, kaslarını ve kemiklerini etkileyebilecek bir titreşim oluşturur. Vibrasyon, eski çağlardan beri masaj ve tedavi gibi alanlarda kullanılmasına rağmen son yıllarda bir antrenman yöntemi olarak kullanılmaya başlanmış, oldukça popüler olmuş ve araştırmacıların ilgisini çekmiştir. Tüm beden vibrasyon antrenmanı, spor bilimlerinde sportif performansı artırmak amacıyla kullanıldığı gibi tedavi ve rehabilitasyon amacı ile de tıp ve fizik tedavi alanlarında da kullanılmaktadır. Tüm beden vibrasyon antrenmanı kasta refleksif bir kasılma meydana getirmekte ve bu nedenle tüm beden vibrasyon antrenmanının nörofizyolojik etkililiğini belirlemede Hoffmann refleks metodu kullanılmaktadır. Bu derlemenin amacı; tüm beden vibrasyon antrenmanının nörofizyolojik etkileri ile ilgili yapılmış olan çalışmaların H refleks üzerine olan etkilerini bir sistematik içerisinde incelemek ve tartışmaktır.</Özetçe>
<Anahtar>Tüm beden vibrasyonu, H refleks, Elektromiyografi, Spinal Refleks</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>VOLEYBOL VE GÜREŞ BRANŞINDAKİ SPORCULARIN FARKLI YÖNTEMLER İLE SIÇRAMA PERFORMANSLARININ KARŞILAŞTIRILMASI</Başlık>
<Özetçe>Bu çalışmanın amacı, bayan ve erkek voleybolcular ile güreşçilerin statik, yaylanarak, düşerek ve tekrarlı sıçrama performanslarını karşılaştırmaktır.
Bu çalışmaya Yaşar Doğu Beden Eğitimi ve Spor Yüksekokulunda okuyan 2.ve 3. Ligde mücadele eden 20 bayan voleybolcu, 20 erkek voleybolcu ile Milli 20 erkek güreşçi gönüllü olarak katılmıştır. Bayan voleybolcuların yaş ortalaması 21.15 yıl, voleybolcu erkeklerin 20.80 yıl ve güreşçilerin 20.60 yıldır. Bütün denekler statik sıçrama, yaylanarak sıçrama, düşerek sıçrama ve tekrarlı sıçrama yapmışlardır. Sıçrama değerlerinin belirlenmesi, New Test Power Timer System 300 Series aleti kullanılarak yapılmıştır. Ayrıca çalışmaya katılan sporcuların, beden kitle indeksi (BKİ), esneklik ve vücut yağ yüzdesi değerleri ölçülmüştür. Üç grup arasında fark olup olmadığına bakmak amacıyla Kruskal Vallis testi, ikili karşılaştırmalarda Mann Whitney U testi kullanılmıştır. 
Sporcuların karşılaştırıldığında güreşçi erkeklerin voleybolcu erkelerden daha esnek oldukları görülmüştür. boy, vücut ağırlığı, BKI, vücut yağ yüzdesi arasında anlamlı derecede farklılık bulunmuştur. Voleybolcu erkeklerin Düşerek, Statik, Yaylanarak ve Tekrarlı sıçrama yükseklikleri ve güçleri voleybolcu bayanlardan ve güreşçilerden yüksek bulunmuştur. Güreşçilerin ise statik ve yaylanarak sıçrama yükseklikleri ve güçleri bayan voleybolculardan daha yüksek bulunmuştur. 
Erkek voleybolcuların sıçrama değerlerinin güreşçilerden yüksek çıkması yapılan spor branşı ile ilgilidir. Voleybolcu bayanların sıçrama performansının güreşçi erkeklerden daha iyi olması beklenirken cinsiyet faktörünün bu durumun önüne geçtiği görülmüştür. Sonuç olarak, yapılan spor branşının ve cinsiyetin sıçrama performansı üzerinde önemli etkisinin olduğu görülmüştür. </Özetçe>
<Anahtar>Sıçrama yöntemleri, Voleybol, Güreş</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>EGZERSİZE BAĞLI KAS HASARININ SÜRAT VE ÇEVİKLİK PERFORMANSINA ETKİSİ</Başlık>
<Özetçe>Amaç: Bu çalışmanın amacı egzersize bağlı kas hasarının sürat ve çeviklik performansına etkisini incelemektir.
Yöntem: Çalışmaya son 3 ayda yüksek şiddette fiziksel zorlanmaya dayalı antrenman yapmamış 11 sağlıklı erkek futbolcu [yaş: 21.63 ± 1.91 yıl; boy uzunluğu: 176.63 ± 5.31cm; vücut ağırlığı: 70.36 ± 3.72kg] gönüllü olarak katılmıştır. Kas hasarı egzersiz protokolü öncesi (bazal) ve egzersiz sonrası 1, 24, 48, 72 ve 96’ncı saatlerde, sporcuların vizual analog skala (VAS) ile ağrı düzeyleri belirlendikten sonra çeviklik ve sürat koşusu zamanları ölçülmüştür. Kas hasarı egzersiz protokolü olarak 5 set 20 tekrarlı derinlik sıçraması uygulanmıştır. Verilerin çözümlenmesinde tekrarlı ölçümlerde tek yönlü varyans analiz testi kullanılmıştır.
Bulgular: Tekrarlı ölçümlerde tek yönlü varyans analizi kas ağrısı [F(5-50)= 196.65, p?0.01], çeviklik [F(5-50)= 32.034, p?0.01] ve sürat koşusu sürelerinde [F(5-50)= 9.28, p?0.01] zamana bağlı olarak anlamlı fark olduğunu göstermiştir. Kas ağrısı ve çeviklik süresi bütün zaman aralıklarında (1, 24, 48, 72 ve 96’ncı saat) bazal değerlere göre anlamlı (p?0.05) bir şekilde yüksek bulunmuştur. Sürat koşusu süresi ise bazal değerlere göre 1, 24 ve 48’inci saatlerde anlamlı (p?0.05) bir biçimde artmıştır. 
Sonuç: Bu çalışmada egzersize bağlı olarak oluşan kas hasarının çeviklik ve sürat performansını olumsuz bir biçimde etkilediği ortaya konmuştur. Sürat ve çevikliğin önemli olduğu spor dallarında antrenman planlanması sürecinde ekzentrik kasılmaların yoğun olduğu ve alışık olunmayan egzersizlerin kullanılması konusunda dikkatli olunmalıdır.</Özetçe>
<Anahtar>Kas Ağrısı, Egzentrik Egzersiz, İllinois Çeviklik Testi, VAS</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK ANTRENÖRLERININ MESLEKI BENLIK SAYGISI DÜZEYLERININ İNCELENMESI</Başlık>
<Özetçe>Bu çalışmada, Gençlik ve Spor Genel Müdürlüğü (GSGM), Gençlik ve Spor İl Müdürlükleri (GSİM) bünyesinde görev yapan kadrolu ve sözleşmeli antrenörlerin mesleki benlik saygısı düzeylerinin incelenmesini amaçlanmıştır. Bu genel amaç doğrultusunda geliştirilen alt problemlere cevap aranmıştır. Antrenörlerin mesleki benlik saygıları, yaş, cinsiyet, kadro durumu, mesleki hizmet yılı, eğitim durumu ve takım yada bireysel spor antrenörü olması değişkenleri aralarında anlamlı bir fark bulunup bulunmadığı araştırılmıştır.
Araştırmada antrenörlerin mesleki benlik saygısını belirlemek için Arıcak (1999) tarafından geliştirilen “Mesleki Benlik Saygısı Ölçeği” ve araştırmacılar tarafından geliştirilen “Kişisel Bilgi Formu” kullanılmıştır. 
Araştırmanın evrenini Türkiye genelinde hizmet veren Gençlik ve Spor İl Müdürlüğü (81 İl) antrenörleri oluştururken, örneklem grubu ise bu illerden tesadüfi örneklem yöntemi ile belirlenmiş 38 il merkezinde faal olarak görev yapan 31 farklı branştan 73’ü kadın ve 287’si erkek olmak üzere genel toplamda 360 antrenör oluşturmuştur.
Yapılan istatistiki inceleme sonucunda bu anlamlılığın 26-30 yaş arasında olan antrenörlerle 31-35 yaş arasında olan antrenörler arasında olduğu ve 31-35 yaş arasında olan antrenörlerin mesleki benlik saygısı düzeylerinin anlamlı düzeyde yüksek olduğu tespit edilmiştir. 26-30 yaş arasında olan antrenörler ile 36-40 yaş arasında olan antrenörler arasında istatiksel olarak anlamlı bir farklılık tespit edilmiştir. 36-40 yaş arasında olan antrenörlerin mesleki benlik saygıları, 26-30 yaş arasındaki antrenörlerin mesleki benlik saygılarından anlamlı derecede yüksek bulunmuştur.
Yapılan tüm değerlendirmeler sonucunda, araştırmaya katılan Türk antrenörlerinin mesleki benlik saygısı ölçeği toplam puan değerlendirmesine göre orta düzeyde mesleki benlik algısına sahip oldukları tespit edilmiştir. Ancak Türk antrenörler üzerine ilk defa yapılan bu çalışma sonuçlarına göre bir genelleme yapmanın uygun olmayacağı düşünülmektedir. Konuya ilişkin genelleme yapılabilmesi için gerek ulusal gerekse uluslar arası benzer ve daha kapsamlı çalışmalara ihtiyaç vardır. </Özetçe>
<Anahtar>Mesleki Benlik Saygısı, Türk Antrenörler, Benlik Saygısı.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ SPOR YÜKSEKOKULLARINDAKİ AKADEMİSYENLERİN ÖRGÜTSEL VATANDAŞLIK DAVRANIŞLARININ İNCELENMESİ</Başlık>
<Özetçe>Bu çalışmada, Ege Bölgesinde Beden Eğitimi Spor Yüksekokullarında (BESYO) görev yapan akademisyenlerin örgütsel vatandaşlık düzeylerinin incelenmesi amaçlanmıştır. Araştırmanın örneklemini 60 erkek ve 36 bayan olmak üzere toplam 96 BESYO akademisyeni oluşturmaktadır. Çalışmada veri toplama aracı olarak akademisyenlerin sosyo-demografik özelliklerini içeren ve araştırmacılar tarafından hazırlanan “Kişisel Bilgi Formu” ve Samancı (2007) tarafından geçerlik ve güvenirliği yapılan “Örgütsel Vatandaşlık Düzeyi Ölçeği” kullanılmıştır. Araştırma bulguları doğrultusunda BESYO akademisyenlerinin örgütsel vatandaşlık davranışlarının ve özellikle “kendini geliştirme ve yardımseverlik” alt boyutlarında yüksek olduğu, yaş ortalaması arttıkça örgütsel vatandaşlık davranışlarının arttığı, “vicdanlılık” alt boyutunda bayan akademisyenlerin erkek akademisyenlere göre daha yüksek örgütsel vatandaşlık davranışına sahip olduğu ve “sportmenlik” alt boyutunda ve “toplamda” kurumunu çok ve az seven akademisyenlerin daha yüksek örgütsel vatandaşlık davranışına sahip olduğu saptanmıştır.</Özetçe>
<Anahtar>Örgütsel vatandaşlık düzeyi, akademisyen, beden eğitimi, spor</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ ÖĞRETMEN ADAYLARININ TOPLUMA HİZMET UYGULAMALARI DERSİNE İLİŞKİN ALGILARI</Başlık>
<Özetçe>Bu araştırmanın amacı, farklı üniversitelerin beden eğitimi ve spor yüksekokullarında öğrenim gören beden eğitimi öğretmen adaylarının topluma hizmet uygulamaları dersini nasıl algıladığını belirlemek ve algıların çeşitli değişkenler açısından farklılık gösterip göstermediğini ortaya koymaktır. Araştırmanın evrenini 2011- 2012 eğitim ve öğretim yılında, Ahi Evran Üniversitesi, Aksaray Üniversitesi, Kastamonu Üniversitesi ve İnönü Üniversitesi Beden Eğitimi ve Spor Yüksekokullarında dördüncü sınıfta öğrenim gören ve topluma hizmet uygulamaları dersini alan 146 beden eğitimi öğretmen adayı oluşturmuştur. Araştırmada veri toplama aracı olarak, Elma ve ark. (2010) tarafından geliştirilen “ Öğretmen Adaylarının Topluma Hizmet Uygulamaları Dersine İlişkin Algıları” ölçeği kullanılmış olup, ölçeğin alfa güvenirlilik katsayısı .88’dir. Toplanan veriler üzerinde frekans, yüzde, aritmetik ortalama,(t) testi ve tek yönlü varyans analizi testi yapılmıştır. Araştırmadan elde edilen verilerin analizibilgisayarda SPSS 15 istatistik paket program ile yapılmış olup değişkenler arasında ilişki ve farklarda 0.05 önem düzeyi dikkate alınmıştır. Araştırmanın sonucunda; Beden eğitimi öğretmen adaylarının ölçekten aldıkları puan ortalamalarına göre derse karşı algılarının olumlu olduğu görülmektedir. Araştırmanın bağımsız değişkenlerine göre analizinde öğretmen adaylarının öğrenim gördükleri üniversitelere göre kişisel gelişim alt boyutunda anlamlı ilişkiye rastlanırken, cinsiyet değişkenine göre ve sivil toplum örgütlerine üye olma değişkenine göre tüm alt boyutlarda anlamlı ilişkiye rastlanmamıştır (P >0, 05).</Özetçe>
<Anahtar>Topluma hizmet uygulamaları, Topluma hizmet, Öğretmen adayı.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ ÖĞRETMENLERİNİN, ÖĞRETMENLİĞE HAZIRLIK SÜRECİNDE YER ALAN DERSLERE YÖNELİK ALGILARI</Başlık>
<Özetçe>Bu araştırmanın amacı; beden eğitimi öğretmenlerinin hizmet öncesi eğitim sürecindeki derslere ilişkin görüşlerinin tespit edilmesidir. Araştırma gurubunu 2009-2010 eğitim öğretim yılında 5 farklı ilde görev yapan toplam 242 beden eğitimi öğretmeninden oluşturmuştur. Araştırmada veri toplama aracı olarak Hill ve Brodin’in (2004) araştırmasında kullandığı 25 soruluk anket formu düzenlenerek kullanılmıştır. Verilerin analizinde tanımlayıcı istatistiklerden aritmetik ortalama ve standart sapma tekniklerinden yararlanılmıştır. Bunun yanında elde edilen veriler doğrultusunda frekans ve yüzde dağılımı hesaplamaları yapılmıştır. Elde edilen bulgular doğrultusunda; beden eğitimi öğretmenlerinin verilen ankette bulunan 25 konu başlığını da genel olarak önemsediği görülmüştür. Fakat bazı başlıklar diğerlerine göre ön plana çıkmıştır; “çok önemli” seçeneği doğrultusunda alan başlıkları incelendiğinde; öğretmenlik uygulaması (%83,5), sportif branşlar ile ilgili bilgi ve beceriler (%76), ilkyardım bilgisi (% 66,9), antrenman bilgisi (%58, 7), öğretim yöntemleri bilgisi (%57), sağlık bilgisi (%56,2) , iletişim becerileri (%53,7) ve ders planlama (% 52,5) başlıklarının ön plana çıktığı görülmüştür. Bu alanlar %50 ‘nin üzerinde beden eğitimi öğretmenleri tarafından çok önemli olarak cevaplanmıştır. Ortalama değerler açısından da ele alındığında da yine adı geçen başlıkların sırayla en yüksek ortalamalara sahip olduğu görülmüştür. Sonuç olarak, anketteki sorulara verilen yanıtlara göre öğretmenlerin, hizmet öncesi eğitimde aldıkları bilgileri, uygulama alanındaki ihtiyaçlarına göre önem derecesine koydukları görülmüştür.</Özetçe>
<Anahtar>Beden Eğitimi Öğretmeni, Öğretmenlik Öncesi Eğitim, Beden Eğitimi Öğretim Programı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>RAFTİNG KATILIMCILARININ RAFTİNG KAVRAMINA İLİŞKİN METAFORİK ALGILARI</Başlık>
<Özetçe>Bu çalışmanın amacı “rafting” kavramına yönelik rekreatif amaçlı rafting yapan katılımcıların sahip oldukları algıları metaforlar aracılığıyla ortaya çıkartmaktır. Çalışmaya 2011 yılında Fırtına vadisi, Fırtına deresinde rafting yapan 98 kadın (Xyaş=28.12±8.70) ve 105 erkek (Xyaş=28.44±9.37) olmak üzere toplam 203 (Xyaş=28.29±9.03) kişi gönüllü olarak katılmıştır. Araştırmanın verileri katılımcıların “Rafting …………..gibidir, çünkü………..” cümlesini tamamlattırılarak elde edilmiştir. Bu şekilde her katılımcının rafting kavramına ilişkin bir metafor üretmesi beklenmiştir. Bu çalışmada olgubilim araştırma deseni kullanılmış ve verilerinin analizi içerik analiz tekniğiyle yapılmıştır. Katılımcıların rafting kavramına ilişkin algıları metafor analizi yöntemi ile incelenmiştir. Bu kapsamda, katılımcıların geliştirdikleri metaforların analiz edilmesi ve yorumlanması süreci; (1) metaforların belirlenmesi (2) metaforların sınıflandırılması (3) kategori geliştirme (4) geçerlik ve güvenirliği sağlama ve (5) nicel veri analizi için verileri SPSS paket programına aktarma olmak üzere beş aşamada gerçekleştirilmiştir. Araştırmanın bulgularına göre, katılımcılar “Rafting” kavramına ilişkin toplam 46 adet geçerli metafor üretmişlerdir. Bu metaforlar ortak özellikleri bakımından irdelenerek 6 farklı kavramsal kategori altında toplanmıştır. Araştırmanın sonucunda, “Rafting” kavramını, katılımcıların %38’i yaşamın ifadesi, %25’i bağımlılığın ifadesi, %13’ü sevgi ifadesi, %9’u korkunun ifadesi, %9’u mücadelenin ifadesi ve %7’si farklılığın ifadesi olarak algıladıkları görülmüştür.</Özetçe>
<Anahtar>Metafor, rafting, nitel araştırma</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK SPOR MEDYASINDA ÇALIŞAN PERSONELİN İŞ DOYUMUNU YORDAYAN FAKTÖRLER</Başlık>
<Özetçe>Bu çalışmanın amacı; spor medyasında çalışan personelin iş doyum düzeylerini belirlemek ve medya kısımlaması, pozisyon, hizmet içi eğitim, deneyim ( uzman, stajyer ve asistan), eğitim seviyesi, iş seçim koşulu, iş değişimi (hiç, orta ve yüksek), yaş (genç yetişkin, orta yetişkin ve ileri yetişkin) değişkenlerinin içsel doyum, dışsal doyum ve genel iş doyumunu ne derece yordadıklarını ortaya koymaktır.
Araştırmanın örneklemi 7 ulusal televizyon kanalından ve 9 ulusal gazeteden seçilen 144 spor servisi çalışanından oluşmaktadır. Katılımcılara Weis ve diğ. (1967) tarafından geliştirilen Minnesota İş Doyumu Anketinin kısa formu uygulanmıştır. Elde edilen veriler öncelikle tanımlayıcı istatistik ve hiyerarşik regresyon analizi ile çözümlenmiştir. 
Bulgular, spor medyası çalışanlarını içsel is doyumu, dışsal iş doyumu ve genel iş doyum düzeylerini Model 1[medya kısımlaması, pozisyon], Model 2 [medya kısımlaması, pozisyon, hizmet içi eğitim, deneyim kategorik kodlama I ( uzman-stajyer), deneyim kategorik kodlama II ( uzman-asistan)], Model 3 [medya kısımlaması, pozisyon, hizmet içi eğitim, deneyim kategorik kodlama I ( uzman-stajyer), deneyim kategorik kodlama II ( uzman-asistan), eğitim seviyesi, iş seçim koşulu] anlamlı düzeyde yordarken, Model 4 [medya kısımlaması, pozisyon, hizmet içi eğitim, deneyim kategorik kodlama I ( uzman-stajyer), deneyim kategorik kodlama II ( uzman-asistan), eğitim seviyesi, iş seçim koşulu, iş değişimi kategorik kodlama I (hiç-orta), iş değişimi kategorik kodlama II (hiç-yüksek), yaş kategorik kodlama I (orta, genç yetişkin), yaş kategorik kodlama II (orta, ileri yetişkin)] ise anlamlı düzeyinde yordamamıştır. 
Çalışmanın sonuçları, pozisyon, hizmet içi eğitim ve iş seçim koşulları gibi değişkenlerin iş doyumunu yordama düzeyleri açısından öne çıktığını gösterirken aynı zamanda medya alanında kariyer yapmak isteyecek adaylara ve yöneticilere önemli ipuçları vermektedir. </Özetçe>
<Anahtar>İş Doyumu, Spor Medyası, Personel.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÜNİVERSİTE STRANÇ SPORCULARININ YARATICILIK VE KARAR VERME BECERİLERİNİN BAZI DEĞİŞKENLER GÖRE İNCELENMESİ</Başlık>
<Özetçe>Bu çalışmada satranç sporcularının yaratıcılık ve karar verme becerilerini cinsiyet, bölüm temel bilim alanı ve UKD (Ulusal Kuvvet Derecesi) puanı değişkenlerine göre incelenmesi amaçlanmıştır. Bu amaçla araştırmaya 81 erkek, 26 bayan olmak üzere 107 üniversite satranç sporcusu katılmıştır. Araştırmada Yaratıcılık Ölçeği (Kirton, 1976) ve Melbourne Karar Verme Ölçeği I-II(Man ve ark, 1998) kullanılmıştır. Satranç sporcularının yaratıcılık becerileri cinsiyet ve UKD puanı için T testi ile bölüm temel bilim alanı ANOVA test ile analiz edilmiştir. Karar verme ölçeğinde ise üç değişken için tek yönlü MANOVA analizi ile test edilmiştir. Analiz sonucunda öğrencilerin yaratıcılık becerileri için cinsiyet (t(105)=1.013, P>0.05), UKD puanı (t(105)=1.060, P>0.05) ve bölüm bilim temel alanı(f(1,235)=0,501, P>0.05) değişkenleri açısından anlamlı farklılık bulunamamıştır. Ancak Karar verme becerilerinde cinsiyet açısından dikkatli, kaçıngan ve panik alt boyutlarında (Wilks Lambda ?=.887; F (4,102)=3.253;P?0.05), bölüm bilim temeli açısından kaçıngan karar verme (F (2,104)=3.235; P?0.05) alt boyutunda anlamlı sonuçlara ulaşılırken, UKD puanı için anlamlı sonuçlar tespit edilememiştir (Wilks Lambda ?=.987;F (4,102)=0.329; P>0.05). 
Sonuç olarak, satranççıların yaratıcılık becerilerinin cinsiyet ve bölüm bilim temel alanına ve UKD puanına göre değişmediği söylenebilir. Karar verme açısından ise erkeklerin daha dikkatli karar verirken, kadınlar daha çabuk çözüme yönelik oldukları, sosyal ve beşeri bilimler öğrencilerin teknik bilimlerdekilere göre kararlarını daha çok erteledikleri ve karar verme açısından tecrübenin bir etkisinin olmadığı söylenebilir.</Özetçe>
<Anahtar>Satranç,Yaratıcılık, Karar verme.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GENÇ ELİT MİLLİ VE AMATÖR BADMİNTONCULARIN BAZI FİZİKSEL VE FİZYOLOJİK ÖZELLİKLERİNİN KARŞILAŞTIRILMASI</Başlık>
<Özetçe>Bu çalışmanın amacı elit ve amatör Badmintoncuların bazı fiziksel ve fizyolojik özelliklerinin karşılaştırılmasıdır. Araştırmaya, 2010-2011 yılında Türkiye Badminton Federasyonu’na bağlı lisanslı genç milli erkek (n=16,yaş:16.8±1.5) badmintoncular ile Spor Lisesinde badminton sporu yapan amatör düzey erkek(n=15,yaş:16.3±0.8)olmak üzere toplam 31 badminton sporcusu katılmıştır. Sporculara vücut kompozisyonunun belirlenmesinin yanı sıra fiziksel ve fizyolojik testlerden;çeviklik testi,otur-eriş testi, çoklu (multiple) reaksiyon test, el kavrama kuvvet testi ve wingate anaerobik güç testi uygulanmıştır. İstatistiksel analizler için bağımsız gruplar arası karşılaştırmalarda “ Indepentend T- test “ istatistiği uygulanmıştır. Yapılan karşılaştırmalar sonucunda elit sporcuların amatör sporculara göre boy (cm), çeviklik (sn) ve sağ el kavrama kuvveti (kg) değerlerinde p =0.01 düzeyinde; yağ %, ve yağsız beden kütlesi (kg) değerlerinde ise p =0.05 düzeyinde anlamlı farklılıklar tespit edilmiştir.
Sonuç olarak, benzer yaş grubunda, elit ve amatör düzey yapılan badminton sporunun, bireylerin boy, çeviklik, el kavrama kuvveti ve vücut kompozisyonu ( düşük yağ % ve fazla yağsız beden kütle miktarı ) değişimi üzerinde sporcunun gereksinimleri doğrultusunda değişim sağladığı düşünülmektedir. </Özetçe>
<Anahtar>Badminton, fiziksel ve fizyolojik karakteristik, elit</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>DAYANIKLILIK ANTRENMANI YAPAN ATLETLERDE E VİTAMİNİ KULLANIMININ OKSİDAN VE ANTİOKSİDAN KAPASİTESİ VE KAS HASARI ÜZERİNE ETKİSİ</Başlık>
<Özetçe>Bu çalışma, atletlerde E vitamini kullanımının kas hasarı, oksidan ve antioksidan kapasite üzerine etkisinin araştırılması amacıyla yapılmıştır. 
Çalışmaya Erciyes Üniversitesi Beden Eğitimi ve Spor Yüksekokulunda okuyan aktif olarak spor yapan, benzer fiziksel özelliklere sahip, yaşları 20,75±1,84 olan (n=16) deney grubu ve yaşları 20,42±1,78 olan (n=12) kontrol grubu olmak üzere 28 kişi katıldı. Çalışmada her iki gruba da aynı egzersizler haftada 3 gün olmak üzere 30 gün süreyle uygulandı. Deney grubundaki atletlere 30 gün boyunca her gün 400 IU (268mg) E vitamini verildi. Kontrol grubundaki atletlere herhangi bir şey verilmedi. Bir aylık antrenman öncesi ve sonrası atletlerin vücut ağırlığı ve vücut yağ yüzdesi değerleri ölçüldü. Biyokimyasal analizler ile total antioksidan kapasite, malondialdehit, kreatin kinaz ve laktat dehidrojenaz parametrelerine bakıldı. 
Deney ve kontrol gruplarının gruplar arası karşılaştırmaları sonucunda egzersiz öncesi CK ve LDH değerlerinde, egzersiz öncesi ve sonrası TAC ve MDA değerlerinde anlamlı farklılık bulunamazken (p>0,05), egzersiz sonrası CK ve LDH değerlerinde anlamlı farklılık meydana geldi (p?0.05) Grup içi karşılaştırmada ise, hem deney grubunun hem de kontrol grubunun egzersiz sonrası MDA değerinde anlamlı derecede artış saptanmıştır. 
Bu sonuç, egzersize bağlı olarak artan oksidatif strese karşı, E vitamini kullanımına rağmen antioksidan kapasitenin yetersiz kaldığını düşündürmektedir. Antioksidan savunma sistemindeki bu yetersizliğin nedeni olarak günlük alınan E vitamini miktarı düşünülmektedir.</Özetçe>
<Anahtar>Oksidatif stres, ergojenik yardım, alfa tokoferol, laktat dehidrojenaz, kreatin kinaz.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>GENÇ BASKETBOLCULARDA PLİYOMETRİK ANTRENMANIN ANAEROBİK PERFORMANS DEĞERLERİNE ETKİSİ</Başlık>
<Özetçe>Bu araştırmanın amacı, yarışma sezonu içerisinde iki farklı antrenman sıklığında yapılan pliyometrik egzersizinin, anaerobik performans üzerindeki etkilerini incelemektir. Bu nedenle bir spor kulübünün yaşları 15 ile 17 arasında değişen genç erkek basketbol takımı oyuncuları çalışmaya alınmıştır. Toplam 18 sporcu tarafsız ve eşit sayıda (n=6) iki deney ve bir kontrol grubu olmak üzere üç gruba ayrılmıştır. 
Deney gruplarından biri haftada bir gün diğeri ise haftada üç gün süreyle rutin basketbol antrenmanını takiben drop jump pliyometrik egzersizini uygulamış ve ardından gerdirme egzersizi yaparak çalışmayı tamamlamıştır. Kontrol grubu ise rutin basketbol antrenmanı sonrası gerdirme egzersizini yaparak çalışmayı sonlandırmıştır. Çalışma sekiz hafta boyunca devam etmiştir.
Sekiz haftalık egzersiz öncesinde ve sonrasında ölçümler yapılmıştır. Anaerobik güç ve kapasite Wingate anaerobik test ile kaydedilmiştir. Çalışmada üç grup arasındaki istatistiksel karşılaştırmalar, KruskalWallis test yöntemine göre bağımlı değişkenlerin ortalama değerleri alınarak hesaplanmış ve bağımlı değişkenlerin anlamlı etkileri için Mann-Whitney U testi ile Wilcoxon Eşleştirilmiş İki Örnek testi yapılmıştır. Anlamlılık düzeyi p =0,05 olarak tespit edilmiştir.
Çalışmalar sonunda pliyometrik egzersiz gruplarının anaerobik güç ve kapasite çalışma öncesine göre istatistiksel olarak anlamlı gelişme göstermiştir (p =0,05). Haftada üç gün pliyometrik egzersiz yapan grup kontrol grubu ve haftada bir gün pliyometrik egzersiz yapan gruba göre anaerobik güç ve kapasite değerlerinde istatistiksel olarak anlamlı artış sağlamıştır (p =0,05). </Özetçe>
<Anahtar>Pliyometrik Antrenman, Anaerobik Performans, Basketbol</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT FUTSAL OYUNCULARI İLE SEDANTERLERİN DENGE VE VÜCUT YAĞ YÜZDELERİNİN KARŞILAŞTIRILMASI</Başlık>
<Özetçe>Elit futsal oyuncularının denge ve vücut yağ yüzdelerinin belirlenmesi ve sedanterler ile karşılaştırılması amacıyla yapılan bu araştırmaya Gazi Üniversitesi, Ortadoğu Teknik Üniversitesi ve Polis Akademisinden 12’şer elit futsal oyuncusu ile 13 sedanter olmak üzere toplam 49 kişi katılmıştır. Araştırmaya katılan deneklere özgü yaş, boy, vücut ağırlığı, denge, vücut yağ yüzdesi(skinfold) verileri alınmıştır. Araştırmadan elde edilen veriler SPSS 19 paket programında, Kruskal WalliS H ve Pearson korelasyon testleri kullanılarak p?0,05 anlamlılık seviyesinde analiz edilmiştir. Sporcuların vücut yağ yüzdesi sedanterlere göre oldukça düşükken sporcu ve sedanterlerin denge değerleri arasında anlamlı bir fark bulunamamıştır. Ayrıca sporcuların vücut ağırlığı ile boy, sedanterlerin vücut ağırlığı ile vücut yağ yüzdesi arasında pozitif yönlü bir ilişki bulunmuştur. Sporcularda ağırlığı belirleyen etkin faktörün boy, sedanterlerde ise vücut yağ yüzdesi olduğu görülmektedir. Bu çalışmada, sporcu ve sedanter gruplar arasındaki bazı yapısal farklılıkların denge değişkeni yönünden gruplar arası farkın ortadan kalkmasına etken olduğu düşünülmektedir.</Özetçe>
<Anahtar>Futsal, Denge, Vücut Kompozisyonu.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>REKREASYONEL SPOR HİZMETLERİ KALİTE ÖLÇEĞİ-38’İN TÜRKÇE VERSİYONU GEÇERLİK VE GÜVENİRLİK ÇALIŞMASI</Başlık>
<Özetçe>Bu çalışmanın amacı Rekreasyonel Spor Hizmetleri Kalite Ölçeğinin (The Scale of Service Quality in Recreational Sport: SSQRS) Türkçe uyarlanmasının geçerliğini ve güvenirliğini test etmektir. Çalışmaya 131 bayan (% 43,1), 173 erkek (% 56,9) toplam 304 rekreasyonel spor hizmeti alan gönüllü katılımcılar katılmıştır. 
“Rekreasyonel Spor Hizmetleri Kalite Ölçeği” bireylerin rekreasyonel spor hizmetine katılımında kaliteyi ölçen 49 madde ve (a) program çeşitliliği, (b) çalışma zamanı, (c) bilgi, (d) müşteri-çalışan etkileşimi, (e) müşteriler arası etkileşim, (f) fiziksel değişim, (g) birleşim değeri, (h) sosyalleşme, (i) ambiyans, (j) tasarım ve (k) malzemeden oluşan 11 alt boyuttan oluşmaktadır. Katılımcılar ölçekte yer alan maddeleri “Hiç Katılmıyorum (1)’den, Tamamen Katılıyorum (7) şeklinde 7’li Likert tipi ölçek üzerinde değerlendirmektedir.
SSQRS’in faktör yapısının belirlenmesi için yapılan Temel Bileşenler (Principle Component) Analizi varimax dönüştürmesi sonuçlarına göre SSQRS-38’in Türkçe versiyonu 10 faktörlü yapıyı desteklemekte ve 38 madde 304 katılımcı için ölçeğin % 73’ünü açıklamaktadır. Ölçeğin güvenirliğini test etmek için hesaplanan Cronbach Alpha iç tutarlılık katsayısı 304 rekreatif egzersiz katılımcısı için .72 (çalışma zamanı) ile .91 (tasarım) arasında bulunmuştur. Elde edilen bulgular doğrultusunda, SSQRS-38 ölçeğinin Türk rekreasyonel spor hizmeti alan katılımcıların hizmet kalitesini değerlendirmeleri için geçerli ve güvenilir olduğunu söylemek mümkündür. </Özetçe>
<Anahtar>Hizmet Kalitesi, rekreasyon, spor, geçerlik, güvenirlik</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BİREYSEL VE TAKIM SPORU YAPANLAR İLE SPOR YAPMAYAN BİREYLERİN BENLİK SAYGISI PUANLARININ KARŞILAŞTIRILMASI</Başlık>
<Özetçe>Çalışmanın amacı; 13–20 yaş arası spor yapan ve yapmayan bireylerin benlik saygısı puanları arasında herhangi bir fark olup olmadığının belirlenmesi ile takım sporu ve bireysel spor yapan bireyler ile spor yapmayan bireylerin benlik saygısı puanları arasında bir fark olup olmadığının ortaya konulmasıdır. Ayrıca; yaş grupları, cinsiyet ve spor yapma yaşı gibi değişkenlere göre de benlik saygısı puanları incelenerek farkların sunulmasıdır. Çalışma grubunu; Ankara, İstanbul ve Sakarya illerinde spor yapan ve yapmayan 13 – 20 yaş arasındaki 304 birey oluşturmaktadır. Araştırmada bireylerin benlik saygısı puanlarını ölçmek için Rosenberg’in Benlik Saygısı Ölçeği’nin alt ölçeklerinden olan Benlik Saygısı Ölçeği kullanılmıştır. Araştırmada elde edilen veriler SPSS paket programıyla analiz edilmiştir. Araştırmada elde edilen sonuçlara göre; spor yapan ve yapmayan bireylerin benlik saygısı puanları arasında anlamlı bir fark bulunmazken aynı sonuç takım sporu ve bireysel spor yapanlar ile spor yapmayan bireylerin benlik saygısı puanlarında da gözlenmiştir. Bununla birlikte cinsiyet değişkenine göre de istatistiksel olarak anlamlı bir fark bulunamamıştır. Araştırmada elde edilen diğer sonuçlara göre; yaş grubu değişkeninde 13–16 yaş ile 17–20 yaş arasındaki bireylerin benlik saygısı puanları arasındaki ilişki (p=0,000, p?0,05) istatistiksel olarak anlamlı bulunmuştur. Ayrıca spor yapma yılı (deneyim) değişkeninde 1. Grup (1–5 yıl arası spor yapanlar)( X=19,23) ile 3. Grup (10–14 yıl arası spor yapanlar) (X=21,73) arasında 3. Grup lehine; 2. Grup (6–9 yıl arasında spor yapanlar) (X=19,15) ile 3. Grup (10–14 yıl arası spor yapanlar ) (X=21,73) arasında yine 3. Grup lehine anlamlı farklılıklar görülmüştür.</Özetçe>
<Anahtar>Benlik Saygısı, Benlik Kavramı, Bireysel Spor, Takım Sporu, Sporculuk Deneyimi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>25.DÜNYA ÜNIVERSITELER KIŞ OYUNLARI KOORDINASYONU IÇIN ÇALIŞAN INSAN KAYNAKLARININ MOTIVASYONLARININ BELIRLENMESİ</Başlık>
<Özetçe>Bu araştırmanın amacı; 25.dünya üniversiteler kış oyunları koordinasyonu için çalışan insan kaynaklarının motivasyonlarının belirlenmesi ve cinsiyet, medeni durum, kurumdaki idari pozisyon ve eğitim düzeyi gibi bazı demografik etmenlere karşı değişiklik gösterip göstermediğinin araştırılmasıdır. 
Araştırmada çalışanların motivasyonları hakkında bilgi edinmek için; İncir (1990) tarafından geliştirilen 5’li Likert tipi olan motivasyon ölçeği 79’u bayan (%35,4) 144’ü erkek (%64,6) olmak üzere toplamda 223 kişiye uygulanmıştır. Katılımcıların medeni durumlarına ilişkin dağılımlarına bakıldığında 44 kişi ile % 19.7’sinin evli; 179 kişi ile %80.3’ünün ise bekar; Yönetsel statü durumlarına ilişkin dağılımlarına bakıldığında 43 kişi ile % 19.3’ ünün yönetici; 180 kişi ile %80.7’sinin ise personel olduğu görülmüştür.
Katılımcıların demografik özelliklerinin belirlenmesinde frekans analizi, cinsiyet, statü ve medeni durumlarına göre motivasyonlarının belirlenmesinde bağımsız gruplarda t-testi, eğitim seviyelerine göre motivasyonlarının belirlenmesinde ise tek yönlü varyans analizi (Anova) kullanılmıştır. 
Yapılan çalışmada, çalışanların cinsiyetlerine göre motivasyon düzeylerinin karşılaştırılmasında anlamlı bir farklılığa rastlanmıştır (p?0,05). Buna göre erkek çalışanların ( =4.47±375) bayan çalışanlara ( =3.13±217) oranla daha fazla motivasyona sahip oldukları görülmektedir. Bu sonuç erkek çalışanların; artan iş yükünden, ek mesai kavramının ek ücrete tabi olmamasından ve bazı zamanlarda haftasonu bile çalışmaktan daha az etkilenmesinden dolayı, bayanlara oranla daha fazla motive olmalarından kaynaklanabilir. Bunun yanında katılımcıların eğitim seviyelerine göre motivasyon düzeylerinin karşılaştırılmasında anlamlı bir farklılığa rastlanmamıştır. </Özetçe>
<Anahtar>Motivasyon, Kış Oyunları, Universiade, İnsan Kaynakları</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ VE BİLGİSAYAR ÖĞRETMENİ ADAYLARININ YAŞAM DOYUMU VE FİZİKSEL BENLİK ALGILARININ KARŞILAŞTIRILMASI</Başlık>
<Özetçe>Bu araştırma, Beden Eğitimi ve Spor Öğretmeni adayları ile Bilgisayar ve Öğretim Teknolojisi öğretmeni adaylarının yaşam doyumu ile fiziksel benlik algılarının cinsiyet ve bölüm açısından karşılaştırılması amacıyla yapılmıştır. 233 öğrenci üzerinde yürütülen araştırmada yaşam doyumu ve fiziksel benlik algısı ölçeği kullanılarak elde edilen veriler, bağımsız değişkenlere göre t testi ve pearson korelasyon analizi ile çözümlenmiştir. Sonuçta cinsiyet açısından yaşam doyumunda ve fiziksel benlik algı düzeyinde anlamlı farklılık bulunurken (p=0.05) bölümler açısından yaşam doyum düzeyinde anlamlı farklılık bulunamamış (P=0.05), fiziksel benlik algısında ise bölümler açısından anlamlı farklılık bulunmuştur (p=0.05). Ayrıca vücut çekiciliği ve fiziksel yeterlilik arttıkça yaşam doyumunun da arttığı bulunmuştur.</Özetçe>
<Anahtar>Yaşam doyumu, Fiziksel benlik, Beden, Öğretmen Adayı, Spor</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>REKREATİF TERCİHLER VE ÇALIŞMA EĞİLİMLERİ ARASINDAKİ İLİŞKİNİN İNCELENMESİ: TURİZM VE REKREASYON ÖĞRENCİLERİ ÜZERİNE BİR ARAŞTIRMA</Başlık>
<Özetçe>Bu çalışmanın amacı turizm ve rekreasyon bölümü öğrencilerinin farklı rekreasyon etkinliklerine katılım sıklıklarını belirlemek ve bunun rekreasyon alanında çalışma istekleri ile ilişkisini belirleyebilmektir. Araştırma, Sakarya Üniversitesi’nde İşletme Fakültesi çatısı altındaki turizm işletmeciliği bölümü ve Beden Eğitimi ve Spor Yüksek Okulu çatısı altındaki rekreasyon bölümünde lisans öğrenimi gören öğrenciler üzerinde gerçekleştirilmiştir. Anket yöntemi ile elde edilen veriler istatistiki metotlarla analiz edilmiştir. Araştırma sonucunda, aktif ve pasif rekreatif faaliyetlere katılım sıklıklarında ve çalışma isteğinde bölümler arasında anlamlı bir farklılık tespit edilmiştir. Öğrencilerin aktif rekreasyona katılım sıklıkları onların otellerin animasyon bölümlerinde, doğa sporları organizasyonunda ve su sporları vb. alanlarda çalışmak isteklerini belirlemektedir. Diğer yandan pasif rekreasyona katılım sıklığının eğlence mekânlarında çalışma isteğini anlamlı düzeyde açıkladığı görülmüştür. </Özetçe>
<Anahtar>Turizm, Rekreasyon, Rekreatif Tercihler, Çalışma İsteği</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRKİYEDE Kİ FUTBOLCULARIN LİG DÜZEYLERİNE GÖRE SPORTİF KENDİNE GÜVEN VE ÖZ YETERLİK İNANÇLARININ KARŞILAŞIRILMASI</Başlık>
<Özetçe>Bu çalışmanın amacı, süper lig (N=48) ve ikinci lig de oynayan (N=53) futbolcuların sportif kendine güven ve öz yeterlik inançlarını incelemektir. Sporculara Sürekli Sportif Kendine Güven (TSCI), Durumluk Sportif Kendine Güven (SSCI) ve Öz Yeterlik (SES) ölçekleri uygulanmıştır. Süper lig oyuncularının verilerine yapılan korelasyon analizi sonucu, durumluk sportif kendine güven ve öz yeterlik düzeyleri (r =.492), sürekli sportif kendine güven ve öz yeterlik düzeyleri (r =.493) ve durumluk sportif kendine güven ile sürekli sportif kendine güven düzeyleri (r = .766) arasında anlamlı pozitif bir ilişki göstermiştir. Ayrıca ikinci lig oyuncularının durumluk sportif kendine güven ve öz yeterlik düzeyleri (r = .227) arasında anlamsız bir korelasyon, sürekli sportif kendine güven ve öz yeterlik düzeyleri (r = .271) ve durumluk sportif kendine güven ve öz yeterlik düzeyleri (r = .787) arasında ise anlamlı pozitif bir ilişki göstermiştir. Çok yönlü varyans analiz sonuçlarına gore, super lig ve ikinci lig oyuncularının öz yeterlik inançları arasında anlmı bir fark vardır (F(1,99) = 7.188, p = .009). Doğrulayıcı regresyon analizi sonucu, hem super lig hem de ikinci lig oyuncularında, sürekli sportif kendine güven düzeyi durumluk sportif kendine güven düzeyi ve öz yeterlik inancı için için önemli bir belrileyici olduğu ortaya çıkmıştır. Sonuç olarak, super lig ve ikinci lig oyunucuları benzer sportif kendine güven düzeylerine sahip iken öz yeterlik inanmçları açaısından ayrılmaktadırlar.</Özetçe>
<Anahtar>Futbol, Durumluk sportif kendine güven, Sürekli sportif kendine güven, Öz yeterlik, Süper lig</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BEDEN EĞİTİMİ ÖĞRETMENLERİNİN MERAKLILIK DÜZEYLERİ ÜZERİNE BİR ARAŞTIRMA (Kayseri İli Örneği)</Başlık>
<Özetçe>Araştırma, 2011–2012 eğitim-öğretim yılında Kayseri’de görev yapan 230 beden eğitimi öğretmeni üzerinde gerçekleştirilmiştir. Veri toplama aracı olarak, Demirel ve Coşkun (2009) tarafından Türkçe’ye uyarlama çalışması yapılan “Meraklılık Ölçeği” kullanılmıştır. Verilerin analizinde kişisel bilgiler için betimsel istatistik yöntemleri frekans (n), yüzde (%), aritmetik ortalama ve standart sapma (Ss) kullanılmıştır. Farklığı tespit etmek amacıyla; cinsiyet, yaş, mesleki kıdem ve medeni durum değişkenlerinde normal dağılım ve homojenlik koşulları yerine gelmediği için Non-Parametrik testlerden Mann-Whitney U testi ve Kruskal Wallis testi uygulanmıştır. Sonuçlar 0,05 anlamlılık düzeyinde değerlendirilmiştir. Elde edilen bulgulara göre; kadınların meraklılık puanı erkeklere göre daha yüksek, bekârların meraklılık puanı evlilere göre daha yüksek, 32 yaş ve altı olanların meraklılık puanı 33 yaş ve üstü olanlara göre daha yüksek, kıdem azaldıkça meraklılık puanı daha yüksek bulunmuştur.</Özetçe>
<Anahtar>Meraklılık, Beden Eğitimi Öğretmeni</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>YAZ SPOR OKULLARINA KATILAN ÇOCUKLARIN AİLELERİNİN PSİKOLOJİK KAZANIMLARININ İNCELENMESİ</Başlık>
<Özetçe>Ankara Gençler Birliği Spor Kulübü’nün 2011 yılında açtığı yaz spor okullarına katılan ve devam eden çocukların ailelerinin psikolojik kazanımlarını belirlemek amacı ile yapılmıştır. Araştırma betimsel nitelikte ve tarama modelinde yürütülmüştür. Araştırmanın çalışma grubu 115’i anne, 207’si baba olmak üzere toplam 322 veli’ den oluşmuştur. Araştırmanın verileri Çepikkurt (2005) tarafından geliştirilen ‘’Sporda Ailenin Psikolojik Kazanımlar Ölçeği’ ile toplanmıştır. Ölçek 32 maddeden oluşmakta olup dört alt boyutu (‘’Statü Kazanma’’, “ Benlik Saygısı’’, “Özdeşleşme’’, “Kontrol Edicilik’’) bulunmaktadır. Ölçeğin iç tutarlılık katsayısı.90’dır. Toplanan veriler üzerinden t-testi, Kruskal Wallis testi ve tekyönlü varyans analiz testleri yapılmıştır. Araştırmada elde edilen verilerin analizinde (SPSS 15) Paket Programı kullanılmıştır. Değişkenler arasında ilişki ve farklarda 0,05 önem düzeyi dikkate alınmıştır.
Ailelerin çocuklarını Yaz Spor Okullarına göndermedeki en önemli kazanımları sırasıyla ‘’Kontrol Edicilik’’, ’’Benlik Saygısı’’, ’’Özdeşleşme’’ ve ‘’Statü Kazanma’’ alt boyutları olarak görülmektedir. Cinsiyet değişkenine göre Statü Kazanma ve Kontrol Edicilik alt boyutlarında anlamlı farklılığa rastlanmazken, Benlik Saygısı ve Özdeşleşme alt boyutlarında anlamlı farklılığa rastlanmıştır. </Özetçe>
<Anahtar>Psikolojik kazanım, aile, spora katılım.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÜNİVERSİTE ÖĞRENCİLERİNİN AİLE VE ARKADAŞLARDAN ALGILADIKLARI SOSYAL DESTEK İLE PROBLEM ÇÖZME BECERİLERİ ARASINDAKİ İLİŞKİNİN İNCELENMESİ</Başlık>
<Özetçe>Bu çalışma, Beden Eğitimi ve Spor Yüksekokulu öğretmenlik bölümü öğrencilerinin aile ve arkadaşlardan alınan sosyal destek ile problem çözme becerileri arasındaki ilişkinin incelenmesi amacıyla yapılmıştır. Araştırmanın evrenini 2007-2008 öğretim yılında Atatürk Üniversitesi Beden Eğitimi ve Spor Yüksekokulu Beden Eğitimi ve Spor Öğretmenliği Bölümünde 1., 2., 3. ve 4. sınıfta öğrenim gören toplam 190 öğrenci oluşturmuştur. Verilerin toplanmasında, öğrencilerin sosyo-demografik özelliklerini belirleyen kişisel bilgi formu, Pracidona ve Heller (1983) tarafından geliştirilen, Eskin (1993) tarafından Türkçe’ye uyarlanan, “Aile (ASD – AL) ve Arkadaşlardan (ASD –AR) Algılanan Sosyal Destek Ölçeği” ve Savaşır ve Şahin (1997) tarafından geliştirilen Problem Çözme Ölçeği (PÇÖ) kullanılmıştır. Verilerin değerlendirilmesi; SPSS 11.5 paket programında yüzdelik, t testi, korelasyon ve varyans analizi kullanılmıştır. Önem düzeyi, 05 olarak alınmıştır. 
Aile ve arkadaşlardan algılanan sosyal destek ölçeği ile Problem çözme ölçeğinin puanları arasında negatif yönde anlamlı bir ilişkinin olduğu tespit edilmiştir (?ASD/AL= -0.304, ?ASD/AR= -0.379, P?0.001). Aileden algılanan sosyal destek ölçeği ile arkadaşlardan algılanan sosyal destek ölçeği arasında pozitif yönde anlamlı bir ilişkinin olduğu belirlenmiştir (P?0.001).</Özetçe>
<Anahtar>Üniversite öğrencisi, sosyal destek, problem çözme becerisi.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TENİSÇİLERDE PLİOMETRİK ANTRENMANLARIN SERVİS ATIŞINDA TOPUN HIZINA VE İSABETİ YÜZDELERİNE ETKİSİNİN İNCELENMESİ</Başlık>
<Özetçe>Bu çalışmada, tenisçilerde pliometrik antrenmanların servis vuruş süratleri ve vurulan hedefe isabet yüzdelerine etkisi araştırılmıştır. Çalışmaya, yaşları 20-25 arasında 40 erkek tenisçi gönüllü olarak katıldı. Katılımcılar yaşlarına göre karşılıklı olarak dengelendi ve yansız atama yolu ile deney (n=20) ve kontrol (n=20) grubuna ayrıldı. Deney grubu üyeleri sekiz haftalık klasik tenis antrenmanlarına ilave olarak pliometrik antrenman programına katılırken (haftada 3 gün, günde 2 set), kontrol grubu bu süreçte sadece klasik tenis antrenmanına devam etti. Bağımlı değişkenlere ilişkin ölçümler çalışmanın başlangıcında, 4. haftanın ve 8. haftanın sonunda yapıldı. Antrenman programının bağımlı değişkenler üzerindeki etkilerini değerlendirmek için Mixed between-within subjects ANOVA kullanıldı. Ortalama pik tork skorlarındaki anlamlı değişimlerin alt vücut için özellikle 600/sn ve 1200/sn deki direnç hızlarında (sağ ekstansiyon / sağ fleksiyon), üst vücut için 600/sn deki direnç hızında (dış rotasyon) deney grubundan kaynaklandığı görülmüştür (p?.05). Serviste sağ ve soldan kullanılan vuruşlardaki maksimum hız gelişimleri deney grubunda anlamlı olarak daha fazla olmuş, isabet skorlarındaki gelişim tüm servis atışlarında deney grubunda ortaya çıkmıştır (p?.05). 
Sonuç olarak, klasik tenis antrenmanına ilave olarak uygulanan pliometrik egzersizlerin tenisçilerin omuz ve bacak kuvveti üzerinde olumlu etkiler yaptığı, atış ve vuruş hızları ile birlikte isabet oranlarınıda geliştirdiği görülmüştür.</Özetçe>
<Anahtar>tenis, pliometrik antrenman,servis,sürat ve isabet</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK PROFESYONEL BALE DANSÇILARINDA EKLEM POZİSYON HİSSİ</Başlık>
<Özetçe>Amaç. Bu çalışmada amaç profesyonel bale dansçılarının omuz ve kalça eklem pozisyon hissini (EPH) saptamak ve dansçı olmayan kontrol grubu ile karşılaştırmaktı.
Yöntem. Çalışma grubu Ankara ve İzmir Devlet Opera ve Balesi’nde çalışan otuz altı profesyonel bale dansçısı ile aynı sayıda ve cinsiyetteki kontrol grubundan oluşmuştur. Gönüllüler dans ve sakatlık geçmişlerine yönelik bir anket doldurmuştur. Ölçüm hareketleri dansçıların alışık olduğu fakat kontrol grubunu da zorlamayacak açılardan seçilmiştir: sol ve sağ kolda 50º fleksiyon ve 50º abdüksiyon ve sol ve sağ bacakta 55º fleksiyon ve 70º abdüksiyon. Her bir hareket 5 saniye arayla altı kez tekrar edilmiştir. Acumar Dijital İnklinometre EPH ölçümü için ve Gollehon Uzayabilir Gonyometre ölçümlerin doğruluğunun kontrolünde kullanılmıştır. Elde edilen veriler hedef ile ulaşılan açı arasındaki ortalama hata skoru (OHS) olarak kaydedilmiştir.
Bulgular. Dansçıların EPH verileri kontrol grubuna göre istatistiksel olarak düşüktü ve bayan ve erkek dansçılar arasında farklılık yoktu. Dansçıların sadece sol kalça abdüksiyon OHS değeri ile dans yaşı arasında korelasyon görülmüştür. Sağ ve sol ekstremiteler arasında anlamlı farklılık bulunmazken, alt ve üst ekstremite karşılaştırıldığında, sadece sağ omuz ile sağ kalça fleksiyon verileri arasında anlamlı farklılık görülmüştür.
Sonuç. Profesyonel bale dansçıları EPH ölçümünde istatistiksel olarak anlamlı bir doğruluk göstermiştir. “Düzenli olarak tekrar edilen alıştırmalar” dansçıların proprioseptif cevaplarını geliştirmiş olabilir.</Özetçe>
<Anahtar>Propriosepsiyon, eklem pozisyon hissi, dansçı, omuz, kalça</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>MASA TENİSÇİLERDE RESESİF EL İLE YAPILAN ANTRENMANIN DOMİNANT EL İLE YAPILAN VURUŞLARDA İSABET YÜZDESİ ÜZERİNE ETKİSİ</Başlık>
<Özetçe>Bu araştırmada masa tenisçilerde tercih edilmeyen elle yapılan beceri çalışmalarının dominant el ile yapılan beceriler üzerindeki transfer etkisi araştırılmıştır.
Araştırma, 20–25 yaş aralığındaki 20 masa tenisçi üzerinde yürütüldü ve antrenman programı 6 hafta boyunca haftada 5 gün devam etti. Her antrenman birimine ilave olarak resesif el ile 10 dakika antrenman yaptırıldı.
Transfer durumu ikişer hafta aralıklarla test edildi ve analizlerde tekrarlı ölçümler varyans analizi (repeated measures ANOVA) kullanıldı.
Bulgularda anlamlı değişimin 2. haftadan itibaren başladığı görüldü (p?.05).
Sonuç olarak resesif elle antrenman yaptırıldığında dominant tarafa olumlu bir transfer etkisi olduğu gözlendi.</Özetçe>
<Anahtar>Masa Tenisi ,resesif el, dominant el, bilateral transfer</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>DEĞİŞİK TAKIM SPORLARINDAKİ TÜRK ELİT KADIN SPORCULARIN MENSTRUEL DURUMLARININ DEĞERLENDIRILMESİ</Başlık>
<Özetçe>Bu çalışma, Türk bayan elit takım sporcularının menstruel durumlarını değerlendirmek amacıyla yapılmıştır. 
Araştırmanın evrenini 1. lig ve süper ligdeki basketbol, futbol, çim hokeyi ve hentbol bayan takım sporcuları oluşturmaktadır. Örneklemini ise bu liglerde müsabakalara katılan rastgele yöntemiyle seçilen futbolda n=33, basketbolda n=29, hentbolda n=27 ve çim hokeyinde n=44 olmak üzere toplam 133 bayan sporcu oluşturmaktadır. Araştırmada veri toplama aracı olarak sporcuların demografik bilgilerini ve menstruel durumlarını belirlemeye yönelik 37 sorudan oluşan bir anket uygulanmıştır. Anketlerden elde edilen verilerin iki ya da daha çok değişkene ilişkin frekans dağılımları çıkarılmış, bazı sorular için kay-kare testi bazıları içinde ilişkisiz örneklemler için tek faktörlü varyans analizi (Anova) uygulanmıştır. Anket için cronbach’s alpha güvenilirlik kat sayısı 0.78 olarak bulunmuştur. Verilerin değerlendirilmesinde ve hesaplanmış değerlerin bulunmasında SPSS 10.0 istatistik programı kullanılmıştır. 
Anket sonuçlarına göre branşlar ile menstruel düzensizlikler arasında anlamlı bir ilişki bulunamamıştır (?2=3.893, p?.05). Branşlar ile sportif aktivitenin menstruel periyodu değiştirme durumları arasında anlamlı bir ilişki bulunmuştur (?2=12.165, p?.05). Sporculardan spora başladıktan sonra adet ile ilgi problemleri olanlar %8.3 olarak belirlenmiştir. Antrenman sıklığı ile menstruel siklus düzensizlikleri arasında anlamlı bir ilişki bulunamamıştır (?2=1.178, p?.05). Branşlar ile menstruasyonun sportif aktiviteyi etkileme durumları arasında psikolojik olarak etkilendiğini belirten sporcular lehine anlamlı bir ilişki bulunmuştur (?2=15.53, p?.05).
Sonuç olarak, Türk elit bayan takım sporcularında sporun menstruel periyodu değiştirebildiği ve menstruasyonun sportif aktiviteyi daha çok psikolojik olarak etkilediği düşünülmektedir. </Özetçe>
<Anahtar>Menstruasyon, Bayan Sporcular, Menstruel Düzensizlikler</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>OLİMPİK, MAKARALI VE GELENEKSEL TÜRK OKÇULUĞU DENGE YETENEKLERİNİN KARŞILAŞTIRILMASI: ÖN ÇALIŞMA</Başlık>
<Özetçe>Okçuluk üst vücudun ince motor kontrolünü, kuvvet, dayanıklılık ve dengesini gerektiren statik bir spor branşıdır. Gerçekleştirilen çalışmada Olimpik, Makaralı ve Geleneksel Türk Okçuluğunda denge yeteneklerinin karşılaştırılması amaçlanmaktadır. Çalışmaya 14 erkek okçu (Grup I: Olimpik Okçu (RA): n=5, Grup II: Makaralı Okçu (CA): n=4, Grup III: Geleneksel Türk Okçu (TA): n=5) gönüllü olarak katılmıştır. Denemeler sırasında mediolateral (Ax) ve anterioposterior (Ay) yönlerdeki basınç merkezi değerlerini ölçmek için A 9281EA BioKistler Force Plate System kullanılmıştır. Olimpik okçu grubu (RA) makaralı (CO) ve geleneksel okçu grup (TA) ile karşılaştırıldığında daha düşük Basınç Merkezi (COP) değerleri sergilemişlerdir. Elde edilen bulgu, okçunun çekiş ağırlığının özellikle, serbestleme evresinde vücut ağırlık merkezindeki değişimden dolayı atış performansını etkileyebileceğini göstermektedir.</Özetçe>
<Anahtar>basınç merkezi, denge, postural salınım, okçuluk</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÜNİVERSİTE ÖĞRENCİLERİNDE SAĞLIKLI YAŞAM BİÇİMİ DAVRANIŞLARI İLE FİZİKSEL AKTİVİTE DÜZEYLERİNİN İNCELENMESİ</Başlık>
<Özetçe>Gençlik dönemine rastlayan üniversite yıllarında öğrenciler, alıştıkları aile ortamından ayrılmaları, dış etkilere açık hale gelmeleri ve kendi özgür seçimlerini belirgin biçimde yapıyor olmaları nedeniyle sağlıklarını olumsuz yönde etkileyecek yaşam biçimi geliştirebilir. Gençlerin bu yaşam biçimini üniversite öğrenimi sonrasına taşımaları da olasıdır. Araştırmada üniversite öğrencilerinin sağlıklı yaşam biçimi davranışları ile fiziksel aktivite düzeylerinin incelenmesi amaçlanmıştır. 
Merkez kampüste öğrenim gören 9264 öğrencinin 1260’ına ulaşılmıştır. Araştırmada deneklere antropometrik vücut ölçümü yapılmış olup fiziksel aktivite düzeyi ve sağlıklı yaşam biçimi davranışları ölçeği uygulanmıştır. Araştırma sonucu veriler incelendiğinde araştırmaya katılan üniversite öğrencilerinin % 47,94’ünü (604 öğrenci) erkek, % 52,06’sını (656 öğrenci) kadın öğrencilerin oluşturduğu tespit edilmiştir.
Araştırmada üniversite öğrencilerinin sağlıklı yaşam biçimi davranışları ile fiziksel aktivite düzeyleri arasında ortanın altında pozitif yönde anlamlı bir ilişki olduğu sonucuna varılmıştır. </Özetçe>
<Anahtar>Sağlıklı Yaşam Biçimi, Fiziksel Aktivite, Öğrenci</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ÜMİT MİLLİ JUDO TAKIMININ OLUMSUZ DEĞERLENDİRİLMEKTEN KORKMA VE EMPATİK EĞİLİM DÜZEYLERİNİN İNCELENMESİ</Başlık>
<Özetçe>Araştırma, Çankırı Kamp Eğitim Merkezinde 07-20 Haziran 2012 tarihleri arasında hazırlık kampına katılan Ümit Milli Judo Takımından tesadüfi olarak seçilen ve gönüllülük esası ile ankete katılan 32 bayan, 31 erkek olmak üzere toplam 63 sporcu üzerinde gerçekleşmiştir. Araştırma da iki adet anket formu kullanılmıştır. Bunlardan ilki Leary tarafından geliştirilen, Türkçe uyarlaması Çetin ve ark. tarafından yapılan “Olumsuz Değerlendirilme Korkusu Ölçeği”, ikincisi ise Dökmen tarafından geliştirilen “Empatik Eğilim Ölçeği (EEÖ)” dir. Verilerin analizinde kişisel bilgiler için betimsel istatistik yöntemleri frekans (n), yüzde (%) kullanılmıştır. Farklığı tespit etmek amacıyla; cinsiyet değişkeninde t testi, spor yaşı, uluslar arası ve ulusal müsabakalarda başarı değişkenlerinde normal dağılım ve homojenlik koşulları yerine gelmediği için Non-Parametrik testlerden Mann-Whitney U testi ve Kruskal Wallis testi uygulanmıştır. Sonuçlar 0,05 anlamlılık düzeyinde değerlendirilmiştir. Araştırma sonucunda, cinsiyet değişkeni ile Olumsuz değerlendirmekten Korkma ve Empatik Eğilimin cinsiyete ve spor yaşına göre değişmediği, Ulusal ve Uluslar arası düzeydeki müsabakalarda ilk 5 içerisine giren sporcuların puanlarının ilk 5 e giremeyen sporcuların puanlarından düşük olduğu tespit edilmiş ve ulusal müsabakalarda başarılı olan ve olmayan sporcular arasındaki fark istatistiksel olarak anlamlı bulunmuştur.</Özetçe>
<Anahtar>Olumsuz Değerlendirilme Korkusu, Sosyal Kaygı, Empati, Sporcu,</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FUTBOL ANTRENÖRLERİNDE YILDIRMA VE MESLEKİ TÜKENMİŞLİK DÜZEYLERİ ARASINDAKİ İLİŞKİNİN İNCELENMESİ</Başlık>
<Özetçe>Bu çalışmanın amacı futbol antrenörlerinin yıldırmaya maruz kalma ve mesleki tükenmişlik düzeyleri arasındaki ilişkiyi tespit etmektir.
Araştırmada, 2010–2011 yılı Türkiye Futbol Federasyonu ve Türkiye Futbol Antrenörleri Derneği tarafından ortaklaşa düzenlenen antrenör gelişim seminerlerinin yapıldığı Ankara, Batman, Denizli, Diyarbakır, Elazığ, Gaziantep, Mardin Tokat ve Samsun bölgelerinde 515 antrenöre, Olumsuz Davranışlar Anketi (NAQ) ve Maslach Tükenmişlik Envanteri (MBI) uygulandı.
Araştırmanın bulgularına bakıldığında, görev alt boyutunda 19-29 yaş grubu antrenörlerin diğer gruplardan anlamlı bir şekilde yüksek puan elde ettikleri, 30-39 ve 40-49 yaş grubunda olan antrenörlerinde 50 ve üstü yaş grubu antrenörlerinden anlamlı bir şekilde daha yüksek puanlar elde ettikleri tespit edildi.
Yıldırmaya maruz kalanlar ve kalmayanlar arasında duygusal tükenme ve duyarsızlaşma alt boyutlarının toplam puanlarının ortalaması arasında anlamlı bir fark olduğu görüldü. Antrenörlerin yıldırma davranışlarına maruz kalmaları duygusal tükenme ve duyarsızlaşma düzeylerinin artmasında belirleyici olduğu söylenebilir.
Sonuç olarak, araştırma bulguları yıldırma eylemlerinin çok yoğun ve sistematik olmamakla birlikte yaşandığını göstermektedir. Bununla birlikte yaşanan ya da tanıklık edilen bu eylemler ile antrenörlerin tükenmişlik yaşamaları arasındaki ilişki incelendiğinde, futbol kulüplerinde antrenörlere, yönelik yıldırma davranışları arttıkça, “duygusal tükenme” ve “duyarsızlaşma” düzeyinin arttığı buna karşılık kişisel başarı hissi azaldığı tespit edilmiştir. </Özetçe>
<Anahtar>Futbol, Antrenör, Yıldırma, Mesleki Tükenmişlik</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR YAPAN BEDENSEL ENGELLİ BİREYLERİN ÇEŞİTLİ DEĞİŞKENLERE GÖRE YILMAZ DÜZEYLERİNİN İNCELENMESİ</Başlık>
<Özetçe>Bu araştırmanın amacı; spor yapan bedensel engelli bireylerin yılmazlık düzeylerinin bazı değişkenler açısından farklılaşıp farklılaşmadığının incelenmesidir.
Araştırmanın evrenini Konya ilinde yaşayan 143 (115 erkek 28kadın) bedensel engelli birey oluşturmaktadır. Araştırmada, araştırmacılara yönelik kişisel bilgi formu ve Gürgan (2006a) tarafından geliştirilen “Yılmazlık Ölçeği” kullanılmıştır. Engellilerin yılmazlık düzeyleri; yaş, cinsiyet, medeni durum ve eğitim düzeyleri açısından incelenmiştir.
Elde edilen verilerin hesaplanmasında ise SPSS 19 istatistik paket programı kullanılmıştır. Verilerin normallik sınaması One–Sample Kolmogorov–Simirnov test ile yapılmış olup verilerin normal dağılım göstermediği görülmüştür. Bu nedenle veriler test edilmesinde non-parametrik testlerden, Mann-Whitney U Testi ile Kruskal-Wallis test bataryaları kullanılmıştır. Bu çalışmada hata düzeyi 0,05 olarak kabul edilmiştir. 
Sonuç olarak; spor yapan bedensel engelli bireylerin, yaş ve eğitim değişkenine göre yılmazlık düzeyleri bakımından anlamlılık gösterdiği bulgulanmıştır. Medeni durum, cinsiyet düzeyleri açısından ise herhangi bir anlamlık bulgulanamamıştır.</Özetçe>
<Anahtar>Yılmazlık, Engellilerde yılmazlık</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPORCULAR İÇİN ÖRGÜTSEL STRES DÜZEYİ BELİRLEME ÖLÇEĞİ</Başlık>
<Özetçe>Bu çalışmanın amacı, sporcuların örgütsel stres düzeyini tespit etmek için kullanılacak bir ölçüm aracı geliştirmektir. Bu amaçla Futbol, Basketbol, Voleybol ve Hentbol’culardan oluşan evrenden iki ayrı örneklem alınmıştır. Birinci örneklem (N=479), ikinci örneklem (N=430) sporcudan oluşmuştur. Birinci örneklem için, araştırmacı tarafından hazırlanan 139 maddeden oluşan ölçeğe, Açıklayıcı Faktör Analizi yapılmış ve 43 maddenin öz değeri 1’den büyük 5 faktör altında toplandığı saptanmıştır. Bu faktörler; antrenör davranışı ?=0.95, yönetim ve finansman ?=0.86, sağlık ve beslenme ?=0.82, seyirci davranışları ?=0.86 ve kararlara katılma ?=0.70 alt boyutları olarak adlandırılmıştır. Toplam ölçeğin alfa değeri ise ?=0.96 bulunmuştur.
Elde edilen 43 maddelik bu ölçek Doğrulayıcı Faktör Analizi için ikinci örnekleme uygulanmış ve analiz sonucunda Ki-karenin serbestlik derecesine oranı (X2/sd/sd=2,42) bulunmuştur. Diğer uyum iyiliği değerleri ise RMSEA=0.057, NFI=0.96, NNFI=0.97, CFI=0.98, GFI=0,87 ve AGFI=0.85 olarak belirlenmiş ve ölçekteki soru sayısı 30’a düşmüştür. Toplam ölçeğin alfa değerinin ?=0.94 olduğu, alt boyutlardan ise antrenör davranışı ?=0.91, yönetim ve finansman ?=0.87, sağlık ve beslenme ?=0.82, seyirci davranışı ?=0.82 ve kararlara katılma alt boyutunun ise ?=0.70 olduğu saptanmıştır. Sonuçlar, geliştirilen ölçüm aracının sporcuların örgütsel stres düzeylerini ölçmede geçerli ve güvenilir bir ölçek olduğunu ortaya koymuştur. </Özetçe>
<Anahtar>Sporcu, Örgütsel Stres, Açıklayıcı Faktör Analizi, Doğrulayıcı Faktör Analizi</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>AVRUPA BİRLİĞİ ORTAK DEĞERLENDİRME ÇERÇEVESİYLE KAMU KURUMLARINDA KALİTE YÖNETİMİNİN ÖZDEĞERLENDİRMESİ</Başlık>
<Özetçe>Kalite yönetimi uygulamalarının yaygınlaştırılarak kamu örgütlerinde hizmet kalitesinin arttırılmasına yönelik yapılan bu araştırmanın amacı, çağdaş yönetim teorilerinden olan toplam kalite yönetiminin, kamu yönetiminde uygulama ve kurumsal özdeğerlendirme modellerinden olan Avrupa Birliği Ortak Değerlendirme Çerçevesinin, çalışan algılarına göre kamu örgütü üzerinde oluşturduğu etkiyi, kurumsal özdeğerlendirme yaparak ortaya koymaktır. Araştırma grubunu, Ortak Değerlendirme Çerçevesinin (ODÇ) uygulandığı Çalışma ve Sosyal Güvenlik Bakanlığı merkez teşkilatında (ÇSGB) anketi yanıtlayan 379 çalışan ile ODÇ’nin uygulanmadığı Gençlik ve Spor Bakanlığı Spor Genel Müdürlüğü merkez teşkilatında (SGM) anketi yanıtlayan 247 çalışan oluşturmaktadır.Bu araştırma, tarama modelinin kullanıldığı betimsel (tasviri-niceliksel) bir çalışmadan oluşmuştur. Araştırmada veri toplama aracı olarak tarafımızca geliştirilen Likert tipi bir ölçek olan Ortak Değerlendirme Çerçevesi Kurumsal Kalite Ölçeği (ODÇ-KKÖ) kullanılmıştır. Ölçeğin kapsam geçerliliği için 11 kişiden oluşan uzman görüşünden ve pilot uygulamadan yararlanılmış, yapı geçerliliğine yönelik olarak ise açımlayıcı faktör analizi yapılmıştır. Ölçeğin güvenirliğinin belirlenmesine yönelik olarak da Cronbach alfa katsayısı hesaplanmıştır. 
Özdeğer grafiğine göre ölçek, tek faktörlü bütüncül bir yapıya sahiptir. Açıklanan varyans % 69.53 çıkmış, bu da ölçeğin, “kurumsal kalite” adı verilen tek faktörlü değişkenini yaklaşık %70 gibi bir oranla ortaya koyduğunu göstermiştir. Bir maddenin faktöre ait olup olmadığını gösteren faktör yük değerlerinin, yaklaşık .80 ile yaklaşık .90 arasında olması, maddelerin kurumsal kalite faktörüyle yüksek ilişkide olduğunu ortaya koymuştur. Madde-toplam korelasyonları yaklaşık .70 ile .90 arasındadır ve maddelere ait Cronbach alfa değeri .98 dir. Kurum değişkeni açısından çalışanların kurumsal kalite algılamalarında ODÇ’nin uygulanıp uygulanmamasına göre ÇSGB ortalamasının (X ¯=71.37) SGM ortalamasından (X ¯=57.16) yüksek olduğu görülmüş, bu farkın anlamlılığına ilişkin t testi sonuçları da ÇSGB ortalamasının SGM ortalamasından anlamlı şekilde yüksek olduğunu ortaya koymuştur. Bu bulgu da bize ODÇ’nin uygulandığı kamu kuruluşunun kurumsal kalitesinin en azından çalışanların gözünde pozitif yönde etkilendiğini göstermiştir. Sonuç olarak, Avrupa Birliği Ortak Değerlendirme Çerçevesinin uygulandığı kamu örgütüne etkisini ortaya koymak için, önce Ortak Değerlendirme Çerçevesi ölçütleri temelinde bir ölçek geliştirilmiş, sonra kurumsal kaliteyi ölçen bu ölçek ile iki bakanlık merkez teşkilatına kurumsal özdeğerlendirme yapılarak Ortak Değerlendirme Çerçevesinin uygulandığı kamu örgütü üzerindeki olumlu etki ortaya konulmuştur.</Özetçe>
<Anahtar>Yönetim, Toplam kalite yönetimi, kamu yönetimi, kurumsal özdeğerlendirme, ortak değerlendirme çerçevesi (ODÇ), spor yönetimi.</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SPOR YAPMA ALIŞKANLIGININ ÖĞRENCİLERİN AKADEMİK BAŞARILARI İLE ÖĞRENİLMİŞ ÇARESİZLİK DÜZEYLERİNE ETKILERİ</Başlık>
<Özetçe>Bu çalışmanın amacı, ilköğretim sekizinci sınıf öğrencilerinin spor yapma alışkanlıklarının öğrenilmiş çaresizlik düzeylerine ve akademik başarılarına etkilerini incelemektir.
Bu araştırmanın çalışma grubu Bolu ili Gerede ilçesindeki toplam 408 ( 213 kız ve 195 erkek ) sekizinci sınıf öğrencisinden oluşmaktadır. Öğrenilmiş çaresizlik düzeyini ölçmek amacıyla Seligman ve diğerleri (1984) tarafından geliştirilen Türkçeye uyarlanması ve standardizasyonu Aydın (1985) tarafından yapılan Depresif Yükleme Biçimi Ölçeği kullanılmıştır. Öğrencilere demografik anket uygulanmıştır. Verilerin istatistiksel analizinde Kruskal Vallis testi ve Mann Whitney U testi kullanılmıştır.
Araştırma bulguları sonucunda, spor yapan ve yapmayan öğrencilerin öğrenilmiş çaresizlik düzeyleri arasında anlamlı bir fark bulunmamıştır (p>0.05). Yine spor yapma alışkanlığının akademik başarıyı etkilemediği tespit edilmiştir (p>0.05). Akademik Başarının, öğrenilmiş çaresizlik durumunu etkilemediği görülmüştür (p>0.05). Anne ve babaların öğrenim seviyesi, mesleği, gelir durumu ve öğrencilerin cinsiyetleri öğrenilmiş çaresizlik düzeylerini farklılaştırmadığı tespit edilmiştir (p>0.05).
Sonuç olarak spor yapma alışkanlığının 8. Sınıf öğrencilerinde öğrenilmiş çaresizlik düzeyi ve akademik başarı üzerinde etkisinin olmadığı tespit edilmiştir. </Özetçe>
<Anahtar>Spor, Öğrenilmiş çaresizlik, Akademik başarı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>2011 AVRUPA GENÇLİK OLİMPİYATLARI GÖNÜLLÜLERİNİN OLİMPİYAT ALGILARININ METAFOR YOLUYLA ÖĞRENİLMESİ</Başlık>
<Özetçe>Bu araştırma Trabzon 2011 Avrupa Gençlik Olimpiyatlarına katılan gönüllülerin olimpiyat kavramına olan bakış açılarını belirleme gereksiniminden kaynaklanmıştır. Araştırmanın genel amacı, olimpiyatlara katılan gönüllülerin olimpiyat kavramına olan bakış açılarını metaforlar yoluyla belirlemektir. Araştırmaya 2011 yılında Trabzon ilinden, rastgele seçilen Avrupa Gençlik Olimpiyatları gönüllülerinden toplam 480 kişi katılmıştır. Gönüllülerin Olimpiyat kavramına ilişkin olarak ürettikleri metaforlar içerik analizi yöntemi ile incelenmiş, oluşturulan metaforların frekansları belirtilmiş ve kategoriler oluşturulmuştur. Bu kapsamda, metaforların analiz edilmesi ve yorumlama süreci metaforların belirlenmesi, metaforların sınıflandırılması, kategori geliştirme, geçerlik ve güvenirliği sağlama olmak üzere dört aşamada gerçekleştirilmiştir. Araştırmada gönüllüler Olimpiyat kavramına yönelik olarak 131 metafor üretmişlerdir. Olimpiyat algılarına yönelik, etkileşim olarak Olimpiyat, iletişim olarak Olimpiyat, organizasyon olarak Olimpiyat, öğretici ve eğitici olarak Olimpiyat, süreli ve sürekli olarak Olimpiyat, uyum olarak Olimpiyat, yansıtıcı olarak Olimpiyat ve yol gösterici olarak Olimpiyat kategorileri oluşturulmuştur.</Özetçe>
<Anahtar>Olimpiyat, metafor, algı</Anahtar>
<Kaynak>Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>AİLELERİN ÇOCUKLARINI YAZ FUTBOL OKULLARINA GÖNDERME
NEDENLERİ, BEKLENTİLERİ VE SOSYO-EKONOMİK DURUMLARI</Başlık>
<Özetçe>Alt gelir grubuna mensup aileler, çocuklarını yaz futbol okuluna öncelikli olarak çocukları istediği için, ikinci sırada da
gelecekte iyi bir maddi kazancı olsun düşüncesiyle göndermektedirler. Ailelerin eğitim durumu ilkokul yoğunlukludur. Meslek durumu
olarak anne ev kadını, baba memur yoğunlukludur ve sosyo-ekonomik bakımdan sıkıntı içinde yaşamaktadırlar.</Özetçe>
<Anahtar>Futbol, yaz futbol okulu, sosyo-ekonomik</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TELEVİZYONDA YAYINLANAN ‘TELEVOLE’ İSİMLİ MAGAZİN
PROGRAMLARINA SPOR-SOSYOLOJİK BAKIŞ</Başlık>
<Özetçe>Türk spor kültüründe futbol, ayrıcalıklı bir konumdadır. Televizyonların spor programları da futbol içeriklidir. Erkek egemen bir
toplumda futbolun bayan cinsellik ve arabesk müzik ile sunulması televole isimli programlarla olmaktadır.</Özetçe>
<Anahtar>Futbol, bayan cinsiyet, arabesk müzik, televole</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>FUTBOL TARAFTARLARININ ŞİDDET İLE İLGİLİ TEPKİLERİNİN
PSİKO-SOSYAL BOYUTLARI</Başlık>
<Özetçe>Alt gelir düzeyi ve eğitim seviyesinin düşük oluşu, şiddete dayalı tepkileri artırmaktadır. Öğrenci, işsiz ve serbest meslek grupları şiddete eğilimlidirler. Maç izlenen yerin ve spor yazarlarının; hakemin kararlarına ve küfür etmeye olumsuz katkıları vardır.</Özetçe>
<Anahtar>Futbol, şiddet, psiko-sosyal</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRKİYE SÜPER LİGİNDE MÜCADELE EDEN BİR FUTBOL TAKIMININ
(GENÇLERBİRLİĞİ) EKİP ETKENLİĞİNİN DEĞERLENDİRİLMESİ</Başlık>
<Özetçe>Bu çalışmada Türkiye süper liginde yer alan futbol takımlarından Gençlerbirliği Spor Kulübünün bu ligdeki başarıları dikkate
alınarak bu başarıda ekip etkenliğinin önemini belirlemek amacıyla yapılmıştır.
Çalışma sonucunda Gençlerbirliği Spor Kulübüne yönelik ekip etkenliği analizi sonucundan yola çıkılarak spor kulüplerinin
buna ilişkin hedef belirleme ve planlama çalışmalarına ışık tutulacağı, görülen eksiklerin giderilmesi için bazı düşüncelerin üretileceği
öngörülmektedir.
Çalışma tarama modelli bir çalışma olarak planlanmıştır. Bu çalışmada Gençlerbirliği Spor Kulübü Futbol takım oyuncuları
(profesyonel takım 32 kişi ), yöneticileri (yönetim kurulu 29 kişi) ve idari personel ( tam zamanlı olarak çalışan yaklaşık 70 kişi), çalışma
evreni olarak alınmıştır. Çalışmada örneklem grubu olarak; Futbol takım oyuncularından 15 kişi, yöneticilerden 20 kişi, idari personelden
43 kişi çalışma kapsamına alınmıştır. 71 erkek, 7 bayan (çalışanlar) değerlendirme formunu doldurmuştur. Örneklem grubuna, Pamukçu
ve arkadaşları (1999) tarafından geliştirilen (formun uygulanması için adı geçen araştırıcılardan gerekli izin alınmıştır) ve ekip etkenliğini
ölçmede kullanılan “ekip etkenliği ölçme formu” Spor kulübüne uygun sorular uyarlaması ile uygulanmıştır.
Formun değerlendirilmesi sonucunda Gençlerbirliği Spor Kulübünün tüm çalışanlarının 100 üzerinden 78.8 gibi değerle ekip
etkenliğini ifade etmeleri yüksek bir ekip etkenliği olduğunu göstermektedir. Bu da bu kulübün başarısında önemli bir faktör olarak
ilişkilendirilebilecek etmenlerden biridir.</Özetçe>
<Anahtar>Ekip Etkenliği, Futbol, Kulüpler</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK SPOR POLİTİKASINA ANALİTİK BİR BAKIŞ</Başlık>
<Özetçe>Bu çalışmanın amacı, Türk spor politikasına ilişkin mevcut durumu ortaya koyarak Türk spor politikasını oluşturan unsurlarla
ilgili bazı önerilerde bulunmaktır. Çalışmada,spor politikasını oluşturan unsurlar; Teşkilatlanma, Federasyonların Özerkleşmesi, Spor
Tesisleri, Eğitim, Sponsorluk, Sporcu Sağlığının Korunması, Uluslar arası İlişkiler ve Spor Ortamı olarak ele alınmış ve bu unsurların
geliştirilmesiyle ilgili öneriler belirtilmiştir. Sonuçta, devletin spora bakış açısının belirlenmesiyle ilgili bazı önerilerde bulunulmuştur.</Özetçe>
<Anahtar>Spor Politikası, Spor politikasını oluşturan unsurlar</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK SPORCUSUNUN SPORDAN BEKLENTİLERİ İLE
SPORA YÖNELTEN UNSURLAR</Başlık>
<Özetçe>Bu çalışmanın amacı, Türkiye’de futbol branşı dışındaki spor branşlarında yarışan sporcuların sayılarındaki azalmaya neden
olan etkenleri belirlemektedir. Araştırmanın amacını gerçekleştirmek üzere elde edilen veriler anket yoluyla elde edilmiştir. Araştırmada
kullanılan anket formu önce benzer araştırma örneklerinden yararlanılarak taslak form haline getirilmiş, daha sonra uzman beden eğitimi
öğretmeni, antrenör ve sporcuların görüşleri alınarak anket formuna son şekli verilmiştir. Anketten elde edilen verilere dayalı olarak
anketin - iç tutarlılık güvenilirlik katsayısı .8434 olarak hesaplanmıştır. Araştırma 1996 yılında gerçekleştirilmiştir. Araştırmaya Ankara,
İzmir ve Manisa illerinde lisanslı olarak spor yapan 15 spor branşından 451 sporcu katılmıştır. Anketten elde edilen veriler, frekans ve
yüzdelerle açıklanmış ve yorumlanmıştır. Ayrıca araştırmaya katılan sporcuların yaptıkları spor branşlarına, cinsiyetlerine, spor yapma
yıllarına ve aylık gelir durumlarına göre görüşler arasındaki farkın önemli olup olmadığını tespit etmek amacıyla, tek yönlü varyans
analizi yapılmış, farkın önemli olduğu durumlarda ise çoklu karşılaştırma tekniklerinden Fischer’in en küçük önemli farklar testi
kullanılmıştır. İstatistiksel anlamlılık için ise .05 anlamlılık düzeyi seçilmiştir.
Araştırmanın sonunda, Türkiye’de futbol dışındaki branşlarda lisanslı olarak spor yapan sporcuları öncelikle ailesi, yakın
çevresindeki ilgili antrenör ve arkadaş grubunun spora yönlendirmedeki etkisinin yüksek, televizyon ve basın yayın organları gibi kitle
iletişim araçlarının ise spora yönlendirmedeki etkisinin oldukça az düzeyde olduğu belirlenmiştir.
Ayrıca Türkiye’de Lisanslı spor yapan sporcuların yaptıkları spor branşıyla ilgili, sağlıklı olmak, iyi bir fiziki görünüme sahip
olmak ve milli takıma seçilmek gibi bazı beklentilerinin olduğu belirlenmiştir. Öte yandan sporcuların yaptıkları spor branşına teşvik eden
unsurlara, spor branşıyla uğraşma nedenlerine, spor yaparak olmasını bekledikleri beklentilere ve uğraşılan spor branşında sportif
başarıyı ve performansı olumlu yönde etkileyebilecek faktörlere ilişkin görüşleri arasındaki farkın, spor branşlarına, spor yapma yıllarına,
ve aylık gelirlerine göre önemli olduğu belirlenirken, cinsiyet değişkenine göre ise önemli bulunmamıştır.</Özetçe>
<Anahtar>Lisanslı sporcu, spora yönelten unsurlar, spordan beklentiler</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BAYAN HENTBOLCULARIN GÖRSEL VE İŞİTSEL REAKSİYON
ZAMAN FARKLILIKLARININ İNCELENMESİ</Başlık>
<Özetçe>Bayan hentbolculardan orta oyun kurucu, pivot ve kanat oyuncularının görsel ve işitsel reaksiyon zamanlarının incelenmesi
amacı ile yapılan bu çalışmaya yaş ortalamaları 21.17 ± 1.50 olan 30 bayan hentbolcu denek olarak katılmıştır.
Türkiye Bayanlar Hentbol 1. Ligi’nde, Ankara’da oynayan bu hentbolculardan 9’u pivot, 9’u orta oyun kurucu, 12’si kanat
oyuncusudur.Görsel ve işitsel reaksiyon zaman ölçümleri Newtest 1000 Aleti ile yapılmıştır.r. Araştırmadan elde edilen veriler ‘’Çoklu
ANOVA’’, ‘’Pearson Momentler Çarpımı Korelasyon Tekniği’’ ve ‘’ t Testi ‘’ ile analiz edilmiştir.
İstatistiksel analizler sonucunda hentbolcuların oynadıkları pozisyonlara göre ( orta oyun kurucu, pivot ve kanat ) görsel ve
işitsel reaksiyon zamanları arasında anlamlı bir fark saptanmamıştır (p >0.05).
Bayan hentbolculardan orta oyun kurucular ve pivot oyuncularının görsel ve işitsel reaksiyon zamanları arasında anlamlı bir
ilişki saptanırken ( -.05 ), kanat oyuncularının görsel ve işitsel reaksiyon zamanları arasında anlamlı bir ilişki saptanmamıştır (p >
0.05).
Sonuç olarak, orta oyun kurucu, pivot ve kanat oyuncularının görsel ve işitsel reaksiyon zamanları arasında anlamlı bir fark
saptanmamıştır (p > 0.05).</Özetçe>
<Anahtar>Görsel, işitsel reaksiyon, hentbol,bayan sporcu,</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK ERKEK VOLEYBOL MİLLİ TAKIMININ SOMATOTİP
ÖZELLİKLERİNİN İNCELENMESİ</Başlık>
<Özetçe>Bu araştırma Japonya’da 1998 yılında yapılan Dünya Voleybol Şampiyonasına katılan Türk Erkek Voleybol Milli Takımı
sporcularının somatotip özelliklerini belirlemek amacıyla gerçekleştirildi.
Yaşları 21 ve 24 arasında (x = 25.91 ± 3.52) 12 milli voleybolcunun ölçümleri alındı (Boy uzunluğu x =1.97 ± 4.57 cm, vücut
ağırlığı x =86.91 ± ).kg
Somatotip özelliklerini belirlemek amacıyla Heath-Carter yöntemi kullanılmıştır.İstatistiksel değerlendirme MİNİTAB for
WINDOWS bilgisayar programında yapılmıştır.Araştırma sonucunda Türk Erkek Voleybol Milli Takımının somatotip profili (Endomorfi x =
1.97 ± 0.52, Mezomorfi x = 2.06 ± 0.84, Ektomorfi x = 3.96 ± 0.96 ) Dengeli EKTOMORFİ olarak belirlenmiştir</Özetçe>
<Anahtar>Voleybol, Milli Takım, Somatotip</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SEKİZ HAFTALIK AEROBİK EGZERSİZ PROGRAMININ SEDANTER
ORTA YAŞLI BAYANLARIN VÜCUT KOMPOZİSYONU VE KAN LİPİDLERİ
ÜZERİNDEKİ ETKİLERİ</Başlık>
<Özetçe>Bu çalışma orta yaşlı sedanter bayanlara 8 haftalık aerobik (koş-yürü) egzersiz programının vücut kompozisyonu ve kan lipidleri
üzerine etkisini incelemek amacı ile yapılmıştır. Denekler; pre menopoz yaş ortalamaları 39,13±5,41 yıl olan 15 gönüllü-sağlıklı
sedanter bayandan oluşturuldu. Çalışmaya katılan denekler çalışma süresince başka bir egzersiz programı uygulamamaları yönünde
uyarıldılar. Deneklere haftada 3 gün 30-45 dakika süreli aerobik egzersiz programı uygulandı. Egzersizin şiddeti % 40-60 olarak
Karvonen metodu ile belirlendi. Deneklerin egzersiz programı öncesi ve sonrası vücut ağırlığı, istirahat kalp atım sayısı,vücut yağ
yüzdesi ve kan lipidleri ölçümleri yapıldı.Verilerin istatistiksel analizleri paried t-testi ile yapıldı. Çalışma sonunda, deneklerin vücut
ağırlığı, istirahat kalp atım sayısı,vücut yağ yüzdeleri ve LDL–Kolesterol’ünde çalışma öncesine göre anlamlı bir azalma, HDL–
Kolesterol değerlerinde ise anlamlı bir artış (-,05) tespit edilmiştir. Sonuç olarak, düzenli ve uzun süreli yapılan aerobik egzersizin
orta yaş bayanlarda vücut kompozisyonu ve kan lipid parametreleri pozitif etkilere sebep olduğu saptanmıştır.Bu nedenle bu tip aerobik
antrenmanların kardiovasküler risk faktörlerinden korunma ve vücut kompozisyonunun düzenlenmesi açısından etkili olduğu
söylenebilir.</Özetçe>
<Anahtar>Egzersiz, Vücut Kompozisyonu, Kan Lipidleri,Sedanter</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>ELİT ERKEK SPORCULARDA VÜCUT ORANLARININ
KARŞILAŞTIRILMASI</Başlık>
<Özetçe>Araştırmamız; elit erkek halter, tekvando, hentbol ve futbol branşındaki sporcuların vücut oranlarını ortaya koymak amacıyla,
International Biological Programme’nin (IBP) öngördüğü teknikler doğrultusunda 77 sporcudan boy, alttaraf ve büst yüksekliği, tümkol,
önkol ve üstkol uzunlukları, üstbacak ve altbacak uzunluğu ölçüleri alınmıştır. Alınan ölçümler vasıtasıyla üst ve alt ekstremite ile
bel/kalça oranları ve konik endis hesaplanmıştır. Araştırma bulgularımıza göre önkol-tümkol oranı; diğer üç branşa göre halter
branşında daha yüksek olduğu saptanmıştır. Büst-boy oranının ise, hentbol ve futbolcuların, halter ve tekvandoculara nazaran daha
büyük değer gösterdiği ve benzer şekilde alttaraf-boy açısından da daha düşük değerlere sahip oldukları gözlenmiştir. Sonuçta olarak
farklı branşlardaki sporcuların kendilerine özgü ekstremite değerleri sergilediği gözlenmiştir. Ülkemizdeki elit sporcular açısından vücut
oranlarının saptanmasının gelişme çağındaki sporcu seçiminde ve sporcu performansında fonksiyonel olacağı kanısındayız.</Özetçe>
<Anahtar>Antropometri, vücut oranları, spor.</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>YOĞUNLAŞTIRILMIŞ YÜRÜYÜŞ VE JOGGİNG PROGRAMININ YÜKSEK
DANSİTELİ LİPOROTEİN (HDL) VE DÜŞÜK DANSİTELİ
LİPOPROTEİNLER (LDL) ÜZERİNE OLAN ETKİSİ</Başlık>
<Özetçe>Yapılan bu çalışmanın amacı, yoğunlaştırılmış yürüyüş ve jogging programının koroner kalp hastalığı risk faktörlerinden olan
yüksek dansiteli liporotein (HDL) ve düşük dansiteli lipoprotein (LDL) üzerine olan etkisini araştırmaktır. Çalışmaya, 66 denek ( 30
erkek ve 36 bayan) gönüllü olarak katılmışlardır. Denekler random metodu ile iki gruba ayrılarak, deney (n= 35) ve kontrol (n=31)
gruplarını oluşturdular.
Deney grubundaki katılımcılar hedef kalp atım sayısının (HKAS) % 50- % 85 arasında yüklenme şiddeti ile 10 hafta süre ile
haftada 4 gün olmak üzere arttırılmış yürüyüş ve jogging programına tabi tutuldular. Tüm ölçümler antrenman programından bir gün
önce ve sonra ön test ve son test olarak yapıldılar. İstatistiksel analizler, aritmetik ortalama (x), standart sapma ( SD ) ve “t test” olarak
yapıldı.
Çalışmanın sonunda; ölçümlerde uygulanan aritmetik uygulamalar arası farka ait “ t testi” nde ölçümü yapılan parametrelerden
ağırlık, BKI,DKAS, EKAS, TG, TC ve HDL-C erkek denek ve kontrol grupları arasındaki fark, istatistiki açıdan anlamlı bulunmuştur ( p
0.05), ESBP ve LDL-C değerleri matematiksel olarak anlamlı istatistiksel olarak ise anlamsız bulunmuştur. Bayan denek ve kontrol
grupları karşılaştırıldığında ise fark, DKAS, EKAS, TG,TC, LDL-C ve HDL-C değerleri anlamlı bulunmuştur (-0.05) ancak ağırlık ve
BKI anlamlı bulunmamıştır.
Sonuçta; düzenli fiziksel aktivitede bulunan kişilerde HDL-C değeri artarken, LDL-C değerinde düşüş görülmüştür.</Özetçe>
<Anahtar>Yoğunlaştırılmış Yürüyüş ve Jogging; Yüksek Densiteli Lipoprotein (HDL); Düşük Densiteli Lipoprotein
(LDL).</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>SEDANTER ORTA YAŞ BAYANLAR İLE GENÇ BAYANLARDA AEROBİK 
EGZERSİZİN VÜCUT KOMPOZİSYONU VE KAN LİPİDLERİNE ETKİSİ 
</Başlık>
<Özetçe>Bu çalışma, sedanter orta yaş ve genç bayanlara 12 haftalık aerobik antrenman programı (koş-yürü) uygulamasının vücut 
kompozisyonu ve kan lipidlerine etkisini belirlemek amacıyla yapılmıştır. 
Gruplar düzenli olarak egzersiz yapmamış, özel bir diyet programı uygulamayan, egzersiz yapmasına engel olacak düzeyde 
sağlık problemleri olmayan bayanlardan oluşturulmuştur. Her iki gruba da 12 hafta süre ile haftada 3 gün 30 dakikalık koş- yürü egzersiz 
programı uygulatılmıştır. Antrenman şiddeti Karvonen metoduna göre %70 olarak belirlenmiş, antrenman öncesi ve antrenman sonrası 
vücut ağırlığı, vücut yağ yüzdesi, yağsız vücut ağırlığı, vücut yağ ağırlığı, vücut kitle indeksi, total kolesterol, LDL kolesterol, HDL 
kolesterol ve trigliserit değerlerinin ölçümleri yapılmıştır. 
Orta yaş bayanların (n=49) yaş ve boy ortalamaları 40,53±2,93 yıl, 156,79±4,20 cm, genç bayanların (n=23) yaş ve boy 
ortalamaları 26,17±3,53 yıl, 160,13±6,71 cm olarak belirlenmiştir. Çalışma sonunda, her iki grubunda vücut ağırlığı, vücut yağ yüzdesi, 
vücut yağ ağırlığı, yağsız vücut ağırlığı, vücut kitle indeksi, total kolesterol ve LDL kolesterol değerlerinde anlamlı bir azalma tespit 
edilmiştir (-05). Ayrıca orta yaş kadınların HDL kolesterol değerlerinde bir artış, trigliserit değerlerinde ise bir azalma belirlenmiş olup, 
istatistiksel açıdan anlamlılık düzeyinde değildir (p>.05). Sonuç olarak, orta yaş bayanlar ile genç bayanlarda 12 haftalık aerobik 
egzersizin vücut kompozisyonunda benzer olumlu değişikliklere neden olduğu, kan lipidlerinde ise daha çok orta yaş kadınlar lehine 
pozitif değişikliklerin olduğu gözlenmiştir</Özetçe>
<Anahtar>Bayanlar, Sedanter, Vücut Kompozisyonu, Kan Lipidleri, Egzersiz. 
</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>NİĞDE ÜNİVERSİTESİNDEKİ 
20-25 YAŞ ARASI FUTBOL OYNAYAN, FUTBOLU BIRAKAN VE 
DÜZENLİ SPOR YAPMAYAN ÖĞRENCİLERİN 
SOLUNUM VE ANTROPOMETRİK 
PARAMETRELERİNİN İNCELENMESİ 
</Başlık>
<Özetçe>Araştırmanın amacı; Niğde Üniversitesindeki 20-25 yaş arası futbol oynayan, futbolu bırakan ve düzenli spor yapmayan 
öğrencilerin antropometrik ve solunum parametrelerinin incelenmesidir. 
Çalışmaya Niğde Üniversitesinde öğrenim gören futbol oynayan (FO), futbolu bırakmış (FB) ve düzenli spor yapmamış (DSY) 
60 öğrenci dahil edilmiştir. Bu çalışmada veriler deneysel ölçüm metotlarıyla elde edilmiştir. Verilerin analizinde tek yönlü varyans analizi 
(ANOVA) testi ve post-hoc testlerinden “duncan” tekniği kullanılmıştır. 
Seçilen denek grupları arasında vücut ağırlık, karın yağ, uyluk yağ oranı, biiliak çap, femurbikondüler çap, normal göğüs 
çevresi, karın çevresi, diz çevresi, baldır çevresi, FEV%, ve MVV değerleri arasında -,05 önem seviyesinde anlamlı farklılıklar 
saptanmamıştır. FO, FB ve DSY grupların antropometrik ve solunum değerlerinin normal sınırlarda olduğu görülmekle beraber -,05 
önem seviyesinde anlamlı farklılıklar tespit edilmiştir. FO’ların FB’a, FB DSY’a oranla daha az vücut yağ yüzdesine daha iyi çap, çevre 
ve solunum parametreleri ölçümlerine sahip oldukları gözlendi. 
Sonuç olarak bu çalışma Niğde Üniversitesinin FO’ın FB’a, FB’ın DSY’a oranla solunum ve fiziksel uygunluk yönünden daha 
iyi durumda olduklarını ortaya çıkarmaktadır. 
</Özetçe>
<Anahtar>Futbol, Antropometri, Solunum</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>TÜRK SİLAHLI KUVVETLERİNE BAĞLI TÜRK HAVA KUVVETLERİ 
KOMUTANLIĞI KARARGAHINDA GÖREV YAPAN ASKERİ PERSONELİN 
BOŞ ZAMAN DEĞERLENDİRMELERİNDE 
SPORUN YERİ 
</Başlık>
<Özetçe>Bu çalışmada; Türk Silahlı Kuvvetleri çatısı altında bulunan Türk Hava Kuvvetleri Karargahı’ndaki erkek askeri personelin 
(subay - Astsubay) boş zaman değerlendirmelerinde sporun yeri nedir, nerededir ve ne ölçüdedir sorularının yanıtlarını bulmaya yönelik 
bir araştırma yapılmıştır. Çalışmaya 213 erkek askeri personel katılmıştır. Uzman görüşüne başvurularak hazırlanan 12 soruluk anket 
uygulanmıştır. Uygulanan 12 soruluk anket, yüzdesel dağılım ve frekans gösterme yoluyla açıklanıp, yorumlanmıştır. Araştırma 
gurubunun %83.57’si spor yapmaktadırlar. Boş zaman değerlendirme şekillerinde (Fiziksel, sanatsal, pratik, entelektüel, toplumsal) 
fiziksel aktivitelere katılım en önemli yoğunluktur (%68.54). Boş zaman değerlendirmede spor birinci tercihtir (%43.26). Hafta içi boş 
zaman değerlendirmeye zaman ayırma 2-2.5 saat (%21.91), hafta sonu 2.5 saatten daha fazladır (%58.99). Hafta içi düzenli spor 
yapılmaktadır. (42.70). Bu düzenli spor yapma durumu haftada 2 gün (%16.85) ve haftada 3 gün düzenli (%13.48)’dir. Daha sonra 
haftada 4 gün (%10.67) ve haftada 5 gün (%7.30) düzenli spor yapanlar gelmektedir. Spor, iş yeri (%51.12) ve lojman kurum 
tesislerinde (%26.40) yapılmaktadır. Sporun dinlendirici ve sakinleştirici etkisini en önemli bulanlar %38.76’dır. Spora arkadaşlarıyla 
beraber katılmaktadırlar (%51.12). Yapılan spor aktiviteleri içinde %40.45’i yürüyüşü tercih etmektedirler.</Özetçe>
<Anahtar>Boş Zaman, Spor , Askeri Personel 
</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Spor Bilimleri</Etiket>
<Başlık>BAZI TÜRK TELEVİZYONLARININ YAYINLADIĞI REKLAMLARDA 
SPOR İMAJININ KULLANIMI 
</Başlık>
<Özetçe>Bu araştırma ürün konusunda “Türk Televizyonlarında kullanılan reklamların” ürün temelinde spor imajıyla olan ilişkisini 
araştırmak, izleyicilerin spor imajını güçlendirici ve akılda kalıcı etkisiyle ürüne yönelimler konusunda reklam analiziyle bilgi sahibi 
olabilmektir. Buna göre bu araştırma, Türk televizyonlarında yer alan reklam sektöründe spor imajının ne kadar kullanıldığını ve sporun 
reklamlar üzerindeki etkisini belirlemek amacıyla planlanmıştır. 
 Araştırmanın çalışma grubu olarak AGB (Araştırma Geliştirme ve Bilgi) raporlarının Haziran 2001 ayı içinde en çok izlenen ilk 
dört kanalı olarak alınmıştır. Bu kanallar, Show TV, Kanal D, Star TV ve TRT 1 (Türkiye Radyo Televizyon) kanallarıdır. Çalışmada, 
Spor yönetimi ve reklamcılıkla ilgili yayınlanan kitaplar ve araştırmalarla, reklamların ilgili televizyonlarda yer alan reklam kuşaklarındaki 
toplam süreleri ve reklamlarda kullanılan spor imajının oranları incelenmiştir. Haziran 2001 ayı içerisindeki AGB raporlarına göre, en çok 
izlenen dört televizyon kanalında birer hafta boyunca 09.00 ve 21.00 saatleri arasında yayınlanan tüm reklamlar incelenmiş, sonuçlar, 
grafik ve tablolarla belirtilmiştir. 
 Araştırma sonuçlarının belirlenmesinde gözlem yolu kullanılmıştır. Araştırma sonuçlarının istatistiksel analizi SPSS istatistik 
paket programı ile yapılmıştır. Sonuçların belirlenmesinde frekans ve yüzdeler kullanılmıştır. 
 Araştırmanın sonucunda spor imajı kullanılan reklamların ağırlığının diğerlerine göre fazla olduğu ve reklam yapımcılarının 
spor imajına yoğun ilgi gösterdikleri belirlenmiştir. Bu da araştırma kapsamına alınan Türk televizyonlarında yayınlanan reklamlarda 
spor olgusunun, pazarlama ve imaj konularında önemli bir araç olarak kullanıldığını göstermektedir. 
</Özetçe>
<Anahtar>Televizyon, Reklamlar, Spor İmajı</Anahtar>
<Kaynak>Ankara Üniversitesi Spor Bilimleri Fakültesi SPORMETRE Beden Eğitimi ve Spor Bilimleri Dergisi</Kaynak>
<TürkçeKarakter>Sorunsuz</TürkçeKarakter>
</makale>
</data>