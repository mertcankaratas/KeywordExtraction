<?xml version="1.0" encoding="UTF-8"?>
<data>
<makale>
<Etiket>Dahili Tıp-</Etiket>
<Başlık>Dicle Üniversitesi Hastaneleri Özürlü Kuruluna Başvuran Olguların İncelenmesi</Başlık>
<Özetçe>AMAÇ: Dünya Sağlık Örgütü (DSÖ) gelişmiş ülkelerde nüfusun %10’unu, gelişmekte olan ülkelerde ise %12’sini özürlülerin oluşturduğunu kabul etmektedir. Devlet İstatistik Enstitüsü’nün yapmış olduğu “2002 Türkiye Özürlüler Araştırması” sonuçlarına göre ülkemizde özürlü olan nüfusun toplam nüfus içindeki oranı % 12.29’dur. Bu çalışmamızda özürlülerle ilgili ülkemiz verilerine katkıda bulunmak amacıyla yapılmıştır.
YÖNTEMLER: Hastanemiz özürlü kuruluna 2011 yılı Ocak - Aralık aylarında başvuran 1805 vakaya ait dosyalar geriye dönük olarak değerlendirilmiştir. 
BULGULAR: 1805 vakanın % 45,4’ ü (820 kişi) kadın % 54,6’ sı (985 kişi) ise erkektir. En fazla başvuru 228 (% 12,6) vaka ile Mart ayında gerçekleşmiştir. %50’den daha az özrü olduğuna karar verilen 1173 (% 65) kişi varken, kalan 541 (%30) kişinin özrünün % 50 ve üzerinde olduğu tespit edilmiştir. Verilen özür oranlarının süreleri incelendiği zaman; Tüm başvurular içerisinde 873 olgunun (% 48,4) sürekli özre sahip olduğu görülmüştür. 
SONUÇ: Özürlülüğe yol açan etmenler minimuma indirilmelidir. Alınacak tedbirler sadece büyükşehir kent merkezinde değil diğer küçük yerleşim bölgelerinde de uygulanmalıdır.</Özetçe>
<Anahtar>Özürlülük, özür oranı, Diyarbakır, sağlık kurulu</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılık Nedeniyle Düzenlenen Fiili Ve Hukuki Ehliyet Raporları; Eskişehir Deneyimi</Başlık>
<Özetçe>AMAÇ: Noterlikler, mahkemeler, tapu müdürlükleri ve benzeri kurumlar, hekimlerden, geriatrik yaş grubu için, fiilin hukuki anlam ve sonuçlarını algılama yeteneği ile ilgili olarak rapor istemektedir. Bu çalışmada ilimizde bu konuda düzenlenen raporlar değerlendirilmiş, yaşanılan aksaklıkların vurgulanması amaçlanmıştır.
YÖNTEMLER: 6 aylık dönemde Eskişehir Adli Tıp Şube Müdürlüğü’ne hukuki ve fiili ehliyet raporu için müracaat ettirilmiş 65 yaş ve üzeri yaşlılar çalışma kapsamına alınmıştır.
BULGULAR: Yaşlıların 367’sinin (% 58,7) kadın olduğu, yaş ortalamasının 75±5,3 olduğu saptanmıştır. Yaşlıların 53’ünün (% 8,5) okuma yazmasının olmadığı, belirlenmiştir. Yaşlıların 79’unun (% 12,6) ilgili fiilin hukuki anlam ve sonuçlarını algılama yeteneğinin gelişmediği, 546’sının (% 87,4) ise geliştiği yönünde rapor düzenlenmiştir.
SONUÇ: Yaşlıların ekonomik istismara maruz kalmalarının önüne geçilmesi açısından, bu yaş grubuna verilecek hukuki ehliyet raporunun hangi uzmanlarca verilmesinin uygun olacağı yasal düzenlenmeyle belirlenmelidir. Resmi makamların raporların geçerlilik sürelerini uzatmalarının bu konuyla ilgili mağduriyeti azaltacağı düşünülmektedir. </Özetçe>
<Anahtar>Geriatri, Ekonomik istismar, Yaşlı istismarı, Adli Tıp-</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Ani Ölüm Olgularında Kardiyak İleti Sisteminin Değerlendirilmesi</Başlık>
<Özetçe>AMAÇ: Bu çalışmada, ani kardiyak ölüm vakalarında kardiyak ileti sistemi patolojilerinin bölgesel özelliklerinin ortaya konması amaçlandı. Ayrıca bu çalışma, Adana bölgesindeki adli olgularda yapılan ilk çalışma olma özelliğindedir.
YÖNTEMLER: 27 ani-beklenmedik ölüm olgusu ile ölüm nedeni bilinen 4 olgu kontrol grubu olarak çalışmaya alındı. Toplam 31 olgudan sinoatrial nod ve atrioventriküler nod bölgelerini içeren örnekler alındı. Örneklere histokimyasal boyama yöntemleri ile boyanarak ışık mikroskobunda incelendi.
BULGULAR: Ani-beklenmedik ölüm olgularının 10’unda sinoatrial nod ve atrioventriküler nodda patolojik bulgular saptandı. Tüm olguların 3’ünde (%11.1), ileti sistemi anomalilerinin ölüme neden olabileceği düşünüldü. 
SONUÇ: Ani beklenmedik ölüm olgularında kardiyak ileti sistemi değerlendirmesinin önemli olduğu ve adli patolojide bu konunun göz önünde bulundurulması gerektiği sonucuna vardık.</Özetçe>
<Anahtar>Adli patoloji, Kardiyak ileti sistemi, Ani ölüm, Otopsi</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Adli Toksikoloji Analizlerinde Biyolojik Örnek ve Analitik Yöntem Seçimleri</Başlık>
<Özetçe>Biyolojik örneklerde bir kimyasal maddenin analitik yöntemlerle araştırılması ve sonucun pozitif bir delil olarak kullanılması adli bilimler için önem taşımaktadır. Buna bağlı olarak genel adli tıp uygulamalarına bakıldığında, gerek klinik muayenelerde gerekse postmortem incelemelerde olguların değerlendirilmesi ve doğru bir şekilde yorumlanabilmesi için diğer inceleme yöntemlerinin yanı sıra toksikolojik ve farmakolojik incelemeler de önemli bir yer tutmaktadır. Bu amaçla yapılan analizlerde izlenecek sistematik yol, analitik sonuçların kalitesi ve güvenilirliği açısından dikkat edilmesi ve önem verilmesi gereken bir aşamadır.
Bu çalışmada, adli toksikoloji çalışmalarında kullanılan antemortem ve postmortem biyolojik örnekler, bu örneklerin uygun yöntemlerle alınması, saklanması, laboratuara gönderilmesi ve analiz amaçlı hazırlanması için gerekli koşullar, analizlerde kullanılan cihaz ve yöntemler hakkında literatür taraması yapılmış ve elde edilen veriler derlenerek sunulmuştur. 
Çalışmamızın amacı, adli toksikolojik ve farmakolojik değerlendirmesi yapılacak olgular için, amaca uygun biyolojik örnek ve analitik yöntem seçmenin önemi, adli toksikoloji, farmakoloji ve analitik toksikolojinin birlikteliği, analitik toksikolojide kullanılan yöntemlerin validasyonu ve laboratuarların standardizasyonu sağlanmadan adli toksikolojide bir olgunun doğru ve güvenilir bir şekilde aydınlatılmasının mümkün olamayacağı konularında farkındalık yaratmaktır.</Özetçe>
<Anahtar>Adli toksikoloji, biyolojik örnek, analitik toksikoloji, postmortem, antemortem</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Samsun Adli Tıp Şube Müdürlüğünde Muayene Edilen ve Rapor Düzenlenen Çocuk Olguların Değerlendirilmesi</Başlık>
<Özetçe>Harici etkenler sonucu oluşan ve kişilerin beden ve ruh sağlığının bozulmasına ya da ölüme sebebiyet veren her olay bir adli olgu olarak değerlendirilir. Bu çalışma, Samsun Adli Tıp Şube Müdürlüğüne adli makamlarca muayene ve/veya rapor tanzimi için gönderilen 0-18 yaş grubundaki olguların, demografik özelliklerini, olay türlerini, olay tarihlerini, muayene sonrasında tanzim edilen raporları incelemek ve benzer çalışmalarla karşılaştırmak amacıyla yapılmıştır. 
Tanımlayıcı nitelikteki bu araştırmanın örneklemini, Samsun Adli Tıp Şube Müdürlüğünce adli rapor düzenlenen, 0-18 yaş aralığındaki 1101 adli olgu oluşturmaktadır. 2006 yılında adli rapor düzenlenen toplam 6820 adli olgudan %16,1’ i çocuk yaş (0-18) grubundadır. Bu olguların %75,2 (n=828)’si erkek, %24,7 (n=272)’si kız çocuğudur. Tüm olguların (n=1101), %33,2 (n=354)’sine kasten yaralama(darp), %12,0 (n=132)’sine trafik kazası, %9,4 (n=104)’üne kesici delici alet yaralanması, %12,3(n=136)’üne hırsızlık, %8,3 (n=91)’üne cinsel istismar, cinsel saldırıya maruz kalma, %0,5 (n=5)’ine uyuşturucu madde kullanma-bulundurma olayından dolayı rapor düzenlenmiştir. Trafik kazası, suda boğulma, yüksekten düşme şüpheli ani ölüm, koroziv madde içme vs. sonucu 56 (%5,1) çocuk ölmüş olup, bu olguların %1,7 (n=19)’sine klasik otopsi yapılmıştır.</Özetçe>
<Anahtar>Çocuk, Adli Olgu, Rapor</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Seri Cinayet ve Cinsel Sadizm</Başlık>
<Özetçe>Seri cinayet, yüzyıllardır, dünyanın pek çok yerinde görülen bir olgudur ancak son 30 yıldır akademik çevrelerin dikkatini çekebilmiştir. Seri katillerin özellikleri, motivasyonları, olay yeri davranışları ve kurban seçimi bu olguyu diğer suç tiplerinden ayırmaktadır. Seri katillerin çocukluğunda küçük düşürülme ve istismar öyküleri sıklıkla bulunmaktadır. Hayvanlara işkence, yangın çıkarma ve 5 yaşından sonra devam eden enürezisin oluşturduğu üçlemenin seri cinayetin erken uyarıcı işaretleri olduğu iddia edilmiştir. Bu vakalarla ilişkili olduğu öne sürülen psikopatolojiler psikopati, antisosyal kişilik bozukluğu, habis narsizm ve otistik spektrum bozuklukları özellikle Asperger sendromudur. Cinsel sadizm, seri cinayetlerle en fazla ilişkili bulunmuş parafili olması ile önemli bir alan gibi gözükmektedir.
Cinsel sadistler 1) Şiddet ve küçük düşürücü davranış 2) Kurbanın bu davranışa tepkisi 3) Uygulanan şiddet sonucu hissedilen güç ve kontrolden cinsel olarak uyarılırlar. Cinayeti dikkatlice planlama, aşağılama, ağrı ve korku uyandırma, baskı uygulama ve kontrol, bağlama, bandajlama, bedeni kesme, parçalama ve işkence dikkat çeken olay yeri davranışlarıdır. Ayrıca cinayetle ilgisiz tekrarlayıcı, törensel ve imza davranışlara da rastlanmaktadır. Ergenlerde yoğun cinsel sadist fanteziler ve bunları hayata geçirme düşüncelerinin dikkatli bir şekilde ele alınması koruyucu hekimlik açısından önemli olabilir. Kabul edilen tanıma uygunluğu net belirlenememekle birlikte Türkiye’de seri katil vakaları kayıtlara geçmiştir. Bir seri cinayet olgusunda adli psikiyatrik bilirkişilik yaparken sadistik bulgulara rastlanması önemli olabilir. Psikopatolojinin diğer alanları sorgulanırken cinsel alanın da sorgulanmasının uygulamalarımıza ek katkılar sunabileceği akılda tutulmalıdır.</Özetçe>
<Anahtar>seri cinayet, seri katil, cinsel sadist, cinsel seri katil, cinsel seri cinayet</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Boyun ve Yüz Bölgesine Uygulanan Minör Travma Sonucu Oluşan Post-travmatik Pnömomediastinum Olgusu</Başlık>
<Özetçe>Pnömomediastinum; mediasten içerisinde hava bulunması anlamına gelmekle birlikte spontan, iatrojenik ve travmatik olarak 3’e ayrılır. Olgumuz; başına, yüzüne ve boyuna künt travma uygulanmış 22 yaşında kadındır. Yapılan fizik muayeneleri, incelenen kan değerleri ve çekilen tomografileri doğrultusunda; özefagus etrafında ve ön mediastende minimal multiple hava imajları (Pnömomediastinum) görülmüştür. Pnömo/hemotoraks ya da kosta fraktürü izlenmemiştir. Klinikte oksijen inhalasyon tedavisi ve 24 saatlik grafileri ile takip ve tedavileri yapılmıştır. Olgu, adli tıbbi açıdan “kişinin yaşamını tehlikeye sokan bir durum olması” ve başkaca eşlik eden bir patoloji olmadan pnömomediastinumun az rastlanan bir durum olması nedeniyle literatür eşliğinde tartışılmıştır.</Özetçe>
<Anahtar>Pnömomediastinum, adli travmatoloji, künt travma</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Cep telefonu kontör kartı sahteciliği-Olgu sunumu</Başlık>
<Özetçe>Adli Tıp Kurumu Fizik İhtisas Dairesi Belge İnceleme Şube Müdürlüğü’ne Cumhuriyet Savcılığı tarafından inceleme maksadıyla cep telefonu kontör- TL yükleme kartı gönderilmiştir. Savcılık tarafından “kartın sahte olup olmadığı, aldatma yeteneğinin bulunup bulunmadığı” sorulmuştur. Tarafımızdan VSC 6000-HS cihazı da kullanılarak yapılan incelemede kontör kartının sağ ve sol yarısının farklı iki renkten oluştuğu, sol yarımında rakamla fiyat yazılarının (30) bulunduğu görüldü. Aynı zamanda iki renk geçişi arasında fiziksel olarak seviye farkı olduğu tespit edildi. VSC 6000-HS cihazında yatay ışık altında yapılan incelemesinde kontör kartının sol yarısındaki seviye farkının, ilave sahte kağıt yapıştırılmış olmasından kaynaklandığı tespit edildi. Kağıt kaldırıldığında orijinalinde "5" rakamının yazılı olduğu görüldü. 30-5=25 birimlik(TL) bir sahtekarlık olduğu tespit edildi. Sonuç olarak kontör kullanıcılarının ve bu konuda bilirkişilik yapan uzmanların kontör kartı alırken veya incelemesi yaparken en azından parmak uçlarıyla kontör kartlarının yüzeyinin düzgün olup olmadığını kontrol etmelerini önermekteyiz. Bununla birlikte VSC 6000-HS cihazındaki özellikle yatay ışığın kullanımının önemini de vurgulamaktayız.</Özetçe>
<Anahtar>Cep Telefonu, Kontör, Sahtecilik, Adli Belge.</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Şiddetli genital travma bulguları olan bir çocuk: cinsel istismar mı? kaza mı?</Başlık>
<Özetçe>Amaç: Çocukluk çağında, genital travmaya neden olan en yaygın etyolojik faktörün cinsel istismar olduğu, kaza sonucu oluşan genital travmaların ise çok yaygın olmadığı belirtilmektedir. Kaza sonucu oluşan genital travmaların en sık trafik kazası ve düşme kökenli olduğu bildirilmektedir. Bu yazıda; cinsel istismar olarak tanı konulan ve bu şekilde adli olgu bildirimi yapılan bir trafik kazası olgusunun tartışılması amaçlanmıştır. 
Olgu: Şiddetli genital travma sonucu hastaneye başvuran ve cinsel istismar tanısı ile adli olgu bildirimi yapılan üç yaşında kız çocuğu olgusu sunulmuştur. Olgunun çocuk cerrahi uzmanı tarafından yapılan ilk muayenesinde; şiddetli genital travma bulguları izlendiği ve bunların cinsel saldırıya bağlı olduğu rapor edilmiştir. Ancak, adli tıp uzmanı tarafından yapılan muayenede; alt ekstremitelerde geniş cilt abrazyonları ve ekimozların bulunduğu, direk grafilerinin incelenmesinde sağ pubik kemik üst kolunda kırık olduğu tespit edilmiştir. Aile, mağdurun trafik kazası sonucunda yaralandığını, kendilerinin akrabaları olan şoförü korumak için olayı gizlediğini ifade etmiştir. 
Sonuç: Sunulan olgu bağlamında; genital bölge yaralanmalarında, travmanın lokalizasyonu, şiddeti, yaygınlığı, organ yaralanmalarının eşlik edip etmediği hususlarına ek olarak sağlıklı bir öykü alınmasının travmanın oluş mekanizması ve orijininin belirlenmesinde büyük önem taşıdığı anlaşılmaktadır.</Özetçe>
<Anahtar>Genital travma, Cinsel saldırı, Trafik kazası, Tıbbi öykü</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Erzurum Adli Tıp Şube Müdürlüğü'ne Müracaat Eden Olguların Değerlendirilmesi</Başlık>
<Özetçe>AMAÇ: Erzurum Adli Tıp Şube Müdürlüğü’ne, iki yıllık süre içerisinde gönderilen vakaların demografik ve başvuru özelliklerinin tespiti amaçlandı.
YÖNTEMLER: 01.01.2008 ile 31.12.2009 tarihleri arasında Adli Tıp Şube Müdürlüğü’ne gönderilen olgular hakkında düzenlenen raporlar retrospektif olarak incelendi. 
BULGULAR: 2008 yılında 1307 olgunun (%47,7) ve 2009 yılında 1434 olgunun (%52,3) değerlendirmesi yapılmıştır. Olguların 2314’ünün (%84,4) erkek, 427 ‘sinin (%15,6) kadın olduğu görüldü. Yaş gruplarına göre en fazla olgunun 21-30 yaş (%33,9) grubunda olduğu görüldü. Adli olguların aylara göre değerlendirmesi yapıldığında; en fazla olgunun (%11,2) Kasım ayı içerisinde geldiği görüldü. Olay türleri değerlendirildiğinde en fazla olgunun darp-basit yaralama (%71,7) grubunda olduğu, olguların çoğunluğunun (%88,2) Erzurum merkez ilçelerden geldiği görüldü. Gönderilen olguların büyük çoğunluğunun (%91,6) Cumhuriyet Başsavcılıkları aracılığı ile gönderildiği görüldü. Olgular için düzenlenen raporların 1885’inin (%68,8) evrak üzerinden, 856’sının (%31,2) ise muayene yapılarak düzenlendiği görüldü. Olguların 461’inde (%16,8) eski TCK (Türk Ceza Kanunu) ile ilgili soruların cevaplandığı görüldü. Gönderilen olgular içerisinden 145’inin (%5,4) tutuklu veya hükümlü olduğu görüldü. 
SONUÇ: Başvurular içinde erkeklerin, genç erişkin yaş grubunun olduğu ve başvuruların kış aylarında daha fazla gerçekleştiği belirlenmiştir. Başvuruların büyük çoğunluğunu darp ve basit yaralama tipinde olduğu belirlenmiştir. Adli tıp hizmetlerinin planlanmasında bu verilerin kaynak olarak kullanımı, hizmetin daha verimli yürütülmesine katkıda bulunabilir. </Özetçe>
<Anahtar>Adli tıp, adli tıp raporları, adli olgular</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Eskişehir’de 1997-2011 Yıllarında Yıldırım Çarpmasına Bağlı Ölümler</Başlık>
<Özetçe>AMAÇ: Sunulan çalışmada batı Anadolu’da yer alan Eskişehir ilindeki yıldırım çarpmasına bağlı ölümlerin insidansı ve bu olgulara ait demografik verilerin ve çözüm önerilerinin paylaşılması amaçlanmıştır. 
YÖNTEMLER: 1 Ocak 1997 ile 31 Aralık 2011 tarihleri arasındaki 15 yıllık dönemde Eskişehir ilinde otopsisi yapılmış ve yıldırım çarpması etkisiyle öldüğüne karar verilmiş olgulara ait, otopsi ve adli tahkikat dosyaları retrospektif olarak incelenmiştir.
BULGULAR: 15 yıllık dönemde Eskişehir’deki adli nitelikli ölümlerin 8’inin (% 0,3) yıldırım çarpmasına bağlı olduğu belirlenmiştir. Olguların 7’sinin erkek, 1’inin kadın olduğu, yaş ortalamasının 25,6±5,9 olduğu saptanmıştır. Olguların 2’si Mayıs, 1’i Haziran, 2’si Temmuz, 2’si Eylül, 1’i Ekim ayında meydana geldiği belirlenmiştir. Olguların 3’ü çiftçi, 2’si çoban, 1’i inşaat işçisi, 2’si de öğrenci olduğu saptanmıştır.
SONUÇ: Çalışmamızda saptanan demografik verilerin literatürle uyumlu olduğu belirlenmiştir. İlimizde 15 yıllık dönemde tüm adli nitelikli ölümlerin % 0,3’ünün yıldırım çarpmasına bağlı olduğu belirlenmiştir. Tarım ve hayvancılık kooperatiflerinin yıldırımdan korunmaya yönelik farkındalık oluşturmasının, yıldırım çarpmasının neden olduğu ölüm veya sakatlıkları önemli ölçüde azaltacağı düşünülmektedir.</Özetçe>
<Anahtar>Yıldırım çarpması, ölüm, adli tıp-</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocukluk çağı adli olgularının değerlendirilmesi ve koruyucu önlemler</Başlık>
<Özetçe>AMAÇ: Harici etkenler sonucu oluşan, kişilerin beden ve ruh sağlığının bozulmasına ya da ölümüne sebebiyet veren durumlarda adli olgu kavramından bahsedilmektedir. 18 yaş altındaki altı çocukluk yaş grubunda adli nitelikteki olgulara sıklıkla rastlanılmaktadır. Bu çalışmada çocukluk yaş grubu adli vakaların özellikleri incelenerek önleyici yöntemlerin tartışılması amaçlandı. 
YÖNTEMLER: Ocak 2008- Şubat 2012 tarihleri arasında Tıp Fakültesi acil servisine başvuran adli nitelikteki olgular retrospektif olarak incelendi. Olguların yaş, cinsiyet, hastaneye geliş şekli, başvuru ayları, olayın mekanizması ve klinik özellikleri değerlendirildi. 
BULGULAR: Ocak 2008- Şubat 2012 tarihler arasında acil servise başvuran toplam 68498 hasta incelendi. Bunlardan 1093’ü adli nitelikte olgu olup çocukluk yaş grubunda bulunan 237(%21) olgu çalışmaya dahil edildi. Bu olguların 143(% 60,3)’ü erkek, 94 (% 39,7)’ü kız cinsiyetinde, ortalama yaşların erkeklerde 9.95± 5.49, kadınlarda ise 10,72±6.74 olduğu tespit edildi. Olguların en sık 13-18 yaş grubunda (%46,0) olduğu görüldü. Hastaneye başvuru nedenlerine bakıldığında erkeklerin en sık trafik kazası (%33,6) nedeniyle, kızlarda ise zehirlenme (%42,6) nedeniyle olduğu, % 66 oranında olgunun hastaneye kendi imkânlarıyla geldiği görüldü. En çok olgunun ağustos ve ekim aylarında (n: 26 (%10.97) hastaneye başvuruduğu görüldü. %84,3 oranda olguların hayati tehlikesinin olmadığının rapor edildiği, 119 olgunun acil gözlemde takip sonrası taburcu edildiği, 109 olgunun ise yatarak tedavi gördüğü, 7 (%3,5) olgunun acil serviste öldüğü belirlendi.
SONUÇ: Adli olguların önemli bir kısmını da çocukluk çağı olguları oluşturmaktadır. Çalışmamızda en sık 13-18 yaş grubu çocukların adli olgu olarak hastaneye başvurması dikkat çekici bulunmuştur. Olguların önemli bir kısmının trafik kazası ve zehirlenme nedeniyle acil servise başvurduğu görülmüş olup bu olayların önlenmesine yönelik hukuki ve sosyal çalışmalar yapılması gerektiği düşünülmüştür.</Özetçe>
<Anahtar>Adli olgu, çocukluk çağı, acil, koruyucu önlemler</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kadın Hastalıkları ve Doğum Hastanesine Başvuran Adli Olguların Değerlendirilmesi ve Tespit Edilen Eksiklikler</Başlık>
<Özetçe>AMAÇ: Çalışmamızda Kadın Hastalıkları ve Doğum Hastanesine gönderilen adli olguların değerlendirilmesindeki eksikliklerin belirlenmesi amaçlandı.
YÖNTEMLER: Çalışmamızda 01.01.2010 ile 01.05.2012 tarihleri arasında Kadın Hastalıkları ve Doğum birimine başvuran adli olgular retrospektif olarak incelendi.
BULGULAR: Toplam 92 olgu incelendi. Olguların yaşları 1-46 arasında değişmekte olup ortalama yaş 18,43±7,13 olarak tespit edildi. Olguların %52.2'si (48 olgu) cinsel saldırı, %22.8'i (21 olgu) himen muayenesi, %12'si (11 olgu) darp, %8.6'sı (8 olgu) darp ve cinsel saldırı ve %4.4'ü (4 olgu) diğer sebeplerden dolayı başvurduğu görüldü. Düzenlenen raporlarda olay zamanı, olay yeri, kim tarafından saldırıya maruz kalındığı hakkında bilgi bulunmamaktaydı.
SONUÇ: Adli olguların muayenesi uzmanlık ve tecrübe gerektirir. Bu çalışmada olguların sosyodemografik özelikleri, olay şekli, olay yeri ve saldırgan özellikleri ile ilgili detaylı anamnez alınmaması eksiklik olarak karşımıza çıkmaktadır.</Özetçe>
<Anahtar>Adli olgu, adli rapor, cinsel saldırı</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Adli Toksikoloji Laboratuvarında Standardizasyon</Başlık>
<Özetçe>Adli bilimler disiplini içerisinde kalite güvenliği, sonuçların adalet sisteminde verilen kararı etkilemesi açısından önemli rol oynamaktadır. Adli toksikolojik analizlerde araştırmaların kalitesini güvence altına almak için Avrupa’da, Amerika’da ve tüm dünyada tanınan profesyonel kuruluşlar tarafından standartlar ve kılavuzlar hazırlanmıştır. 
Bu çalışma adli toksikoloji laboratuvarı için var olan standartlara ve kılavuzlara genel bir bakış açısı sağlamak üzere hazırlanmıştır. Bu kılavuzlar personel, numune, laboratuvar organizasyonu, laboratuvar analiz prosedürleri, kalite kontrol ve sonuçların yorumlanması konularını içermektedir. Kılavuzda yer alan önerilerin her laboratuvara uygulanma durumu söz konusu değildir. Ancak bu öneriler gelecekteki hedefleri başarmada adli toksikoloji sahasında çalışan laboratuvarlara yardımcı olacaktır.</Özetçe>
<Anahtar>Standardizasyon, kalite güvenliği/kontrol, adli toksikoloji laboratuvarı</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>İkinci Derece Yanık Skarları ve Boşanma: Bir Olgu Sunumu</Başlık>
<Özetçe>Evlenme; evlenme engeli bulunmayan bekâr bir erkekle bekar bir kadının devamlı olarak iyi ve kötü günlerin paylaşılması düşüncesi ile hukukun öngördüğü şekilde bir araya gelmeleri için yaptıkları hukuki anlaşmadır. Evlenecek olan taraflar; bekâr, evlenme yaşına erişmiş (medeni kanuna göre erkeğin ve kadının 17 yaşını doldurmuş olması), akıl hastası olsalar bile evlenmelerinde tıbben sakınca olmadığı resmi sağlık kurulu raporuyla kanıtlanmış, aralarında evlenme yasağı olmayan bireylerdir.
Evlilik birlikteliğinde eşlerin yerine getirmesi gereken hukuki sorumluluklara uymaması nedeniyle sonlanması, boşanma olarak tanımlanabilir. Boşanma davalarında eşlerin boşanma sebebi olarak göstermiş olduğu aile içi şiddet, akıl hastalığı, iktidarsızlık, cinsel soğukluk, vajinismus, kocanın karısını fiili livataya maruz bırakması gibi tıbbi tabanlı iddiaların doğru olup olmadıkları hususunun tespiti için aile mahkemeleri ve asliye hukuk mahkemelerince adli tıp uzmanları veya ilgili uzmanlık alanlarından görüş istenmektedir.
Çalışmamızda 2012 yılında Adli Tıp Kurumu 3. İhtisas Kurulu’na gönderilen kişinin vücudunda bulunan yanığın türü, büyüklüğü, tedavisinin mümkün olup olmadığı, bu durumun evlilik birliğini davacı açısından çekilmez bir hale getirip getiremeyeceği sorulmaktadır. Kurulumuzda yapılan muayenesi, dava dosyasının ayrıntılı incelenmesi sonucunda; yapılan literatür çalışmalarının, boşanma oranları ve nedenlerinin istatistiksel verilerinin araştırılıp evlilik birliğinin oluşturulmasında ve sürdürülmesinde dikkat edilecek hususların belirlenmesi, kişilerin tıbbi durumlarının boşanma davalarına olan etkisi değerlendirilecektir. Tıbbi nedenli boşanma, boşanma davaları arasında az görülmekle beraber kozmetik nedenli boşanma olgularına yaptığımız literatür çalışmalarında rastlanmamıştır.
Çiftlere evlenmeden önce açılacak olan aile merkezlerinde psikolojik danışmanlık vermek, eşlerin birbirlerini tanımasına fırsat vermek, aile içi şiddeti önlemek için hekimlerin bu konulardaki erken tesbiti ve gerektiğinde rehabilitasyon süreci, aile müessesinin ayakta kalmasında önemli parametrelerdir. Özellikle aile içi şiddet olgularının tanımlanmasında adli tıp hekimlerine büyük görev düşmektedir</Özetçe>
<Anahtar>yanık skarları, boşanma, evlilik</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Belge Yaşı Tahmininde Tanı Unsurları: Olgu Sunumu</Başlık>
<Özetçe>Belge incelemelerinde en önemli konulardan biri de belgenin düzenlenme tarihidir. Bu konuda yapılan birçok çalışma olmakla birlikte özellikle sadece mürekkep incelemesinden yola çıkarak belge yaşını tayin etmek henüz mümkün değildir. Ancak belgede bulunan özellikler ve ilişik materyallerin nitelikleri (yardımcı tanı unsurları) belgenin düzenlenme tarihi ile ilgili önemli ipuçlarını bize verebilir. Bu çalışmada belgede kullanılan kâğıdın niteliği yıpranmışlığı, belge üzerindeki pulların meblağları ve halen kullanılmıyor olmaları, borçlu adres kısmına yazılan telefon numarasının güncel hale getirilmeye çalışılmış olması, belgenin düzenlendiği tarihin tahminine katkıda bulunmuştur.</Özetçe>
<Anahtar>Belge yaşı, Tespit, Yardımcı tanı unsurları</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Teşhis Edilemeyen Akciğer Kist Hidatiğine Bağlı Ölüm: Olgu Sunumu</Başlık>
<Özetçe>Giriş: Hidatik hastalığı bir parazitoz olup özellikle Ortadoğu ve Akdeniz Ülkeleri gibi küçükbaş hayvan yetiştiriciliği olan bölgelerde endemik olarak karşımıza çıkmaktadır. Hidatik kistlerin periton ya da pulmoner bölgeye spontan rüptürleri sonucu ciddi mortalite ve morbidite gelişebilmektedir.
Olgu: 48 yaşında kadın olgu dispne şikâyeti ile Devlet Hastanesi Acil Servisine başvuru yapıyor. Aynı gün ilaç tedavisine başladıktan sonra kan kusma şikâyeti ile acil servise getiriliyor ve acil serviste vefat ediyor. Olgunun otopsisi Erzurum Adli Tıp Şube Müdürlüğü tarafından yapıldı. Yapılan postmortem muayenede sağ akciğerde kız vezikülleri olmayan büyük bir kist (10x5x4 cm) tespit edildi.
Sonuç: Medikolegal otopsi sonrası elde edilen verilerin klinik branşlar ile geriye dönük paylaşımı önemlidir. Bu tür paylaşımlar sonucunda tanı konmamış ancak otopsi esnasında tanı konulan olgulardan elde edilen verilerin klinik branşlarda tanı ve tedavi esnasında yardımcı olacağı düşünülmektedir. Olgu sunumumuzda ki amaç ta bu paylaşımı sağlamaktır.</Özetçe>
<Anahtar>Pulmoner hidatik kist, medikolegal otopsi, teşhis edilmeyen</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kahramanmaraş Ağır Ceza Mahkemesi’nde Görülen Ve Sonuçlandırılan Cinsel Suçların Analizi</Başlık>
<Özetçe>AMAÇ: Çalışmada; Kahramanmaraş Ağır Ceza Mahkemesi’nde görülen, cinsel suç niteliği taşıyan ve sonuçlandırılan davaların dosyaları incelenerek sanık ve mağdurların özelliklerinin ortaya konması amaçlandı.
YÖNTEMLER: Kahramanmaraş Ağır Ceza Mahkemesi’nde 2006 ve 2007 yıllarında sonuçlandırılan 1257 dava dosyasından cinsel suç niteliği taşıyan 119 dosya incelendi. Dosyalardaki mağdur ve sanık sayılarına göre değerlendirme yapılarak, 119 dosyada toplam 152 vaka çalışma kapsamına alındı.
BULGULAR: Cinsel saldırı mağduru olarak değerlendirilen vakaların; 137 (% 90,1)’si kadın, 15 (% 9.9)‘i erkekti. Mağdurların yaş ortalaması 15.90±6.49 olarak bulundu ve en küçüğü 3, en büyüğü 51 yaşında idi. Mağdurların % 42.1’inin olay sırasında rızası vardı ve %89.5’i sanığı tanıyordu. Vakaların büyük çoğunluğunun (% 84.2) çocukluk yaş grubunda olduğu görüldü. 8 olguda hamilelik tespit edildi. Sanıkların tamamı erkek idi. Yaş ortalaması 25.57±9.50 ve en küçüğü 13, en büyüğü 62 yaşında idi. Sanıkların % 47.4’ü olay sırasında evli idi. Sanık meslekleri çoğunlukla işçi (% 47.4) ve esnaf (% 19.7) grubundandı. Sanıkların % 17.1’inin olay öncesinde sabıkası vardı. Sanıkların % 95.4’ü okur yazardı. Verilen kararlar incelendiğinde; sanıkların % 62.5’inin hapis cezası aldığı, %35.5’inin beraat ettiği, %1.3’ünün görevsizlik aldığı, 1 vakaya ise para cezası verildiği tespit edildi.
SONUÇ: Bölgemizdeki cinsel suça karışan mağdur ve sanık özelliklerinin tespit edilmesi bu tür suçların önlenmesinde bizlere yol gösterici olacaktır. Çalışmamızda, mağdurların büyük çoğunluğunun çocukluk yaş grubunda olduğu tespit edilmiştir.</Özetçe>
<Anahtar>cinsel suçlar, ceza yasası, ağır ceza mahkeme kararları, adli tıp-</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Eskişehir İlinde Suda Ölü Bulunma Olgularında Çevresel Değerlendirme Ve Adli Yaklaşım</Başlık>
<Özetçe>AMAÇ: Son 10 yıl içinde Eskişehir ili sınırları içerisinde suda bulunmuş ve adli nitelik kazanmış ölümlü olaylar hakkında, adli tahkikat dosyalarından elde edilen tüm veriler ışığında, suda bulunmuş ölümlü olaylara adli makam ve adli tıp bilirkişi yaklaşımı irdelenmiştir.
YÖNTEMLER: Eskişehir ilinde 1 Ocak 2001–31 Aralık 2010 tarihleri arasında adli nitelik kazanmış ve ölümle sonuçlanmış suda ölü bulunma olgularına ait adli tahkikat dosyaları retrospektif olarak taranmıştır.
BULGULAR: 10 yıllık sürede toplam adli nitelik kazanmış 2615 adet ölümlü olayın 83 (% 3,2) tanesinin suda ölü bulunma şeklinde olduğu, bu 83 olgunun yaş ortalamasının 23,2 olduğu, 43 tanesinin (%51,8) 19 yaş altında olduğu, 69 tanesinin (% 83,1) kaza, 11 tanesinin (% 13,2) intihar ve 3 tanesinin (%3,6) cinayet orijinli olduğu saptanmıştır. Olgular en sık yaz aylarında görülmüş, 83 olgunun son yıllarda artan oranlarda da olsa 55 tanesine otopsi yapılmış olup 28 tanesinde otopsi işlemine gerek duyulmamıştır. Otopsi yapılmamış olan 28 olguda ise, savcılık makamı tarafından otopsi yapılmayıp defin kararının verilmesinde, olayın tanık ifadelerinin (n=21, %75) ve olay ile ilişkili ifadelerin varlığının (n=28, %100), önemli bir
parametre olduğu görülmüştür.
SONUÇ: Ülke genelinde azalış eğiliminde olan suda ölü bulunma olgularının, kaza veya intihar gibi ölen kişinin eylemi ile direkt olarak meydana gelebildiği gibi, cinayet gibi ikinci bir kişinin direkt etkisi ile de meydana gelebildiği akılda tutulmalı ve adli süreçte soruşturma makamına yol gösterecek önemli parametrelerden olan otopsi işlemine, olaya ait tüm veriler ile birlikte bir bütün olarak yaklaşılmalıdır.</Özetçe>
<Anahtar>suda ölü bulunma, suda boğulma, otopsi kararı, adli değerlendirme</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Sağlık Kuruluna İtiraz Nedeni ile Başvuran Olguların İncelenmesi</Başlık>
<Özetçe>AMAÇ: Özürlü vatandaşlar için bir takım haklar tanınarak bu hakların kullanılmasında özürlü sağlık kurulu raporu alınması gerekmektedir. Ülkemizde özürlü vatandaşlarımızın özürlerini sağlık kurulu raporu ile belgelemesi zorunludur. Özürlü sağlık kurullarınca düzenlenen bu raporlarda zaman zaman çelişkili durumlar oluşmakta ve tekrarlayan rapor alım süreci
yaşanmaktadır.
YÖNTEMLER: Ankara Atatürk Eğitim ve Araştırma Hastanesi sağlık kuruluna itiraz üzerine Sağlık Müdürlüğü tarafından hakem hastane olarak gönderilen 43 olguya ait 100 rapor mevzuat ışığında değerlendirilmiştir.
BULGULAR: Çalışmaya dahil edilen olguların yaş ortalaması 45.8 dır. Olguların 24’ü (%55,8, n: 43) erkek, 19’u (%44,2, n: 43) kadındır. Hastanemiz sağlık kurulu tarafından düzenlenen raporlarda olguların 5 ’inde (%11,6) özür oranı değişmemişken 36 (%83,7) olguya ait özür oranı değişmiştir. 2 (%4,7) olgunun ise önceki raporlarında özür oranı belirtilmemiştir. Olgulardan 18’inin (%41,8) ağır özürlü olup olmadığı hususunda hastanemiz sağlık kurulunca farklı bir rapor düzenlenmişken 25 (%58,2) olguda ağır özürlülük yorumunda herhangi bir değişiklik
olmamıştır.
SONUÇ: Aynı olgu için birden fazla rapor düzenlenmesi hem iş yükünü arttırmakta hem de hak kazanımlarının gecikmesine neden olmaktadır. Bu nedenle sağlık kurullarının teşkiline ilişkin düzenlemenin yeniden gözden geçirilerek görevli hekimlerin özel eğitime tabi tutulması gerekliliği ortaya çıkmaktadır.</Özetçe>
<Anahtar>Özürlü, özür oranı, sağlık kurulu, itiraz.</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Erzurum'da ateşli silah yaralanmasına bağlı ölümlerin değerlendirilmesi</Başlık>
<Özetçe>AMAÇ: Her yıl dünya genelinde binlerce insan ateşli silah yaralanmaları sonucu ölmektedir. Ateşli silah yaralanmasına bağlı ölüm oranları ülkelere göre farklılıklar gösterebilmektedir. Çalışmamızda; Erzurum Adli Tıp Şube Müdürlüğü tarafından Ocak 2008 ile Aralık 2009 tarihleri arasında otopsileri yapılan ateşli silah yaralanmasına bağlı meydana gelen
ölümler retrospektif olarak incelenerek, olguların niteliksel özellikleri tartışıldı.
YÖNTEMLER: Erzurum Adli Tıp Şube Müdürlüğü tarafından otopsileri yapılan ateşli silah yaralanmasına bağlı meydana gelen ölümler retrospektif olarak incelendi.
BULGULAR: Yapılan 410 otopsiden %12,9’unun ateşli silah yaralanmasına bağlı ölümler olduğu
saptandı. Olguların 11’i kadın, 42’si erkek olup yaş ortalaması 31,28±15,42 olarak tespit edildi. Olguların %34’ünün 20-29 yaş grubunda olduğu belirlendi. Olguların %69,8’inde kısa namlulu, % 30,2’sinde uzun namlulu silahlar kullanılmış olup, ateşli silah mermi çekirdeğine bağlı giriş deliğinin en sık baş-boyun bölgesinde (%37,7) bulunduğu tespit edildi. Olguların % 15,1’i bitişik atış, %1,9’u yakın atış, %17’si uzak atış mesafesinden vurulmuş olup, %66 olguda atış mesafesi tayini yapılamadı.
SONUÇ: Ruhsatlı silah alımının sınırlandırılması, ruhsatsız silah temininin önlenmesi ve evde silah bulundurmanın tehlikeleri hakkında toplum eğitimlerinin arttırılmasının önemli olduğu kanaatindeyiz.</Özetçe>
<Anahtar>Ateşli silah, ölüm, otopsi</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Diş Örneklerinden Dna Elde Edilme Metotlarının Karşılaştırılması Ve Adli Bilimler Açısından Değerlendirilmesi</Başlık>
<Özetçe>Dişlerden genetik materyalin ekstraksiyonu özellikle adli araştırmalarda DNA analizlerinin
önemli bir parçasıdır. Dişler insan vücudunun en sert yapısı olması, nem, yüksek ısı ve mikrobiyal olaylar gibi sert çevre koşullarına karşı dayanıklı olması nedeni ile adli olaylarda yaygın olarak kullanılmaktadır. Dişlerden DNA ekstraksiyonunda birçok yöntem olmasına karşın, son zamanlarda dişin tamamen öğütülerek kullanıldığı metotlar yerine dişleri koruyucu metotlar önem kazanmaya başlamıştır, bu şekilde arkeolojik ipuçları ve müze örnekleri de korunmuş olacaktır. Dişlerde koruyucu metotların kullanılmasının
avantajı nispeten düşük maliyetli olması ve adli araştırmalarda dişin bütünlüğünün korunmasıdır. Bu derlemede Ters Kök Kanal Metodu, Doğru Kanal metodu, Kemik Tozu Hazırlama Metodu’nun ve bazı diğer metotların avantaj ve dezavantajları açıklanmaya çalışılmış, adli bilimler açısından önemi hakkında değerlendirmelere yer verilmiştir.</Özetçe>
<Anahtar>DNA ekstraksiyonu, dişler, adli bilimler</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Blefaroptozis etyolojisinin adli tıp açısından değerlendirilmesi</Başlık>
<Özetçe>Ptozisin çok çeşitli nedenleri vardır. Adli rapor düzenlenmeden önce ptozis nedenini tespit
etmek önemlidir. Özellikle işkence mağdurları gibi bazı travmatik olgular akut dönemde
çeşitli nedenlerden dolayı sağlık kuruluşlarına başvurmamaktadırlar. Bazen de sağlık çalışanlarının ihmaline bağlı olarak akut dönemde başvuru yapılan sağlık kuruluşunda olaya dair rapor tutulmamaktadır. Travmadan sonra geç başvuru yapan olgularda cilt bulguları azaldığından veya tamamen kaybolduğundan dolayı ptozisin nedenini ortaya koyma açısından Göz Hastalıkları ve Adli Tıp Uzmanları olabildiğince güç durumda
kalabilmektedirler. Kronik ptozis olgusu ile karşılaşan bir doktor her şeyden önce olaya
ciddiyetle yaklaşmalıdır. Etyolojik nedenlerin oldukça geniş bir yelpaze içinde bulunması ayırıcı tanıyı yapmayı güçleştirmektedir. Tanı koyma aşamasında yaşanan sorunların ana nedeni ise, anamnezin iyi alınmayışı veya ciltteki lezyonun iyileşmesi bazen skar dokusunun dahi tespit edilemeyişidir. Tanı yöntemleri işi aceleye getirmeden büyük bir sabır ve ciddiyetle uygulanmalı ve ptozisin, kişinin yaşadığı olayla nedensellik bağı kurulmalıdır.</Özetçe>
<Anahtar>Blefaroptozis, İşkence, Travma, Adli Tıp.</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Buzdolabında mahsur kalmaya bağlı çoklu ölüm</Başlık>
<Özetçe>Çevresel asfiksi ve kapalı alanda mahsur kalmaya bağlı asfiktik ölümler nadir görülmektedir. Literatürde genellikle tek ya da iki kişinin sanayi tipi buzdolabında mahsur kalması sonucu ölüm olguları bildirilmiştir. Ancak, literatürde şimdiye kadar tek sanayi tipi buzdolabında mahsur kalma sonucu ölen çoklu ölüm olgusu sunulmamıştır. Bu çalışmada, sanayi tipi buzdolabı içerisinde mahsur kalma sonucu asfiksi gelişen dört çocuğun ölüm olgusu sunulmuş olup bu tür olgulara toplumun ve profesyonellerin dikkatinin çekilmesi amaçlanmıştır.</Özetçe>
<Anahtar>Asfiksi, çevresel asfiksi, kapalı alanda mahsur kalma, çocukluk çağı, otopsi</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Travmatik Aort Rüptürüne Bağlı Geç Dönem Ölüm Olgusu</Başlık>
<Özetçe>Künt göğüs travmalarından sonra akut aort rüptürü oluşabilmektedir. Daha az sıklıkla da künt göğüs travmasını takip eden 3 haftalık periyottan sonra kronik posttravmatik aort psödoanevrizması gelişebilmektedir. Ülkemizde trafik kazalarına bağlı ölümler çok sık meydana gelmesine rağmen posttravmatik aort rüptürü tanısının nadiren konulabildiği gözlenmektedir. Akselerasyon deselerasyon özelliğindeki künt travmaya bağlı aort rüptürü en sık aortik istmusta oluşmaktadır. Çalışmamızda; araç dışı trafik kazası nedeni ile yaralanması sonrası sağlık merkezi başvurusu olan ve olaydan 13 gün sonra ani ölümü gerçekleşen 10 yaşındaki erkek olgunun ölümünün medikolegal yönden değerlendirme sürecinin paylaşılması amaçlandı. Elde edilen bulgular ışığında, tanı sürecindeki zorluklar ve deneyimler tartışılmaya ve paylaşılmaya çalışıldı.</Özetçe>
<Anahtar>travma, aort rüptürü, komplikasyon</Anahtar>
<Kaynak>Adli Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ACİL SERVİSTE SENKOP GEÇİREN HASTAYA YAKLAŞIM</Başlık>
<Özetçe>Senkop, bilincin ve postural tonusun ani başlayan ve kısa süren geçici kaybı ile karakterize olan bir durumdur. Senkop, genel popülasyonun %3 ila 37'sinde görülebilmekte ve acil servislerde (AS) değerlendirilen hastaların %3'ünü oluşturmaktadır. Bizim amacımız, AS hekiminin senkobu tanıması, konversiyon ve bilinçte dalgalanmaya neden olan epileptik nöbet, koma, şok, akut konfüzyonel durum, vertigo, düşme atakları gibi diğer hastalıklardan ayırd edebilmesi ve senkobun acil bakımını yapabilmesine katkıda bulunmak için senkopla ilgili güncel literatür bilgilerini gözden geçirmekti. AS'te senkobun ayırıcı tanısı ve acil tedavisinin hızlı ve doğru olarak yapılması çok önemlidir. Çünkü, senkoplu hastalarda bir yıllık ölüm insidansı %33'lere kadar ulaşabilmektedir. Bu amaçla senkopla ilgili ayrıntılı bir anamnez elde etmek ve hastayı tam bir nörolojik/fizik muayene yapmak esastır. Daha sonra laboratuvar testlerine başvurmak gerekebilir. Derleme türündeki bu yazı senkobu tanımlar, senkoplu bir hastalanın AS'te hızlı ve doğru değerlendirilmesinde başvurulacak metodları açıklar ve senkobun acil bakımının önemini vurgular.</Özetçe>
<Anahtar>senkop, acil servis, değerlendirme, tedavi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ACİL SERVİSTE GİRİŞİMSEL SEDASYONDA BENZODİAZEPİNLERİN KULLANIMI</Başlık>
<Özetçe>Acil hasta bakımı kapsamında gerçekleştirilen tanı ve tedavi amaçlı birçok prosedür ağrılı olduğundan sedasyon ve analjezi gerektirmektedir. Girişimsel veya bilinçli sedasyon, analjezi ile birlikte derin bir sedasyon olduğu halde hastanın koruyucu hava yolu reflekslerinin ve spontan solunumunun korunduğu, bu yolla ağrılı prosedürlerin gerçekleştirilmesine olanak sağlayan durumdur. Acil servisteki sedasyonda hastanın işlemi kabulü, yatak başı monitörizasyonu, kayıtların tutulması ön koşuldur, Girişimsel sedasyon uygulamasında iki mutlak kontrendikasyon, müdahale gerektiren klmık instabilite varlığı ve hastanın işlemi kabul etmemesidir. Acil tıp uygulamasında bir çok işlemde bilinçli sedasyon uygulanır ve güçlü analjezik etkisi nedeniyle benzodiazepinler bu protokollcrdeki kombinasyonların içinde yer alır. Özellikle kısa etkili benzodiazepin olan midazolam ile birlikte potent bir opioid (örn. fentanil) redüksiyon gibi kısa süreli ağrılı prosedürlerde seçilen kombinasyondur. İstenmeyen solunum depresyonu gibi ciddi yan etkiler varlığında flumazenil hastanın kliniğine göre titre edilerek etkiyi geri döndürür. Bu yazıda benzodiazepinlerin girişimsel sedasyonda kullanım özellikleri, etkileri, istenmeyen ve yan etkileri, dikkat edilmesi gereken noktalar özetlenmeye çalışılmıştır.</Özetçe>
<Anahtar>Girişimsel sedasyon, benzodiazepinler, midazolam, acil servis</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ONDOKUZ MAYIS ÜNİVERSİTESİ TIP FAKÜLTESİ HASTANESİ ACİL TIP ANABİLİM DALINA GELEN GASTROİNTESTİNAL SİSTEM KANAMALI HASTALARIN DEĞERLENDİRİLMESİ</Başlık>
<Özetçe>Gastrointestinal sistem (GİS) kanamalarının başta peptik ülser, ülserojenik ilaçlar (aspirin, NS Aİİ, alkol) olmak üzere pekçok nedeni vardır ve masif GİS kanamalarında mortalite yüksektir. Ondokuz Mayıs Üniversitesi Tıp Fakültesi Acil Servise Ocak 2001 ile Nisan 2002 tarihleri arasında müracaat eden toplam 137 GİS kanamalı hastanın değerlendirilmesinde, geliş şikayeti olarak 54 (%39)'unda melena, 28 (%20)'inde hematemcz, 55 (%41)'i melena ile birlikte hematemez vardı. GİS kanama nedeni olarak hastaların 83 (%61)'de ilaç alımı (Aspirin, NSAÜ ve diğerleri), 79 (%57.6)'unda ise anamnezde altta yatan bir hastalık (peptik ulkus, özafagus varis, siroz ve diğerleri) saptandı. 48 (%35) hastada geçirilmiş GİS kanama hikayesi bulunuyorken, 89 (%65) hasta ise ilk kez GİS kanaması ile başvuruyordu.
Endoskopisi yapılabilen hastaların Forrest sınıflandırılmasına göre değerlendirdiğimizde; hastaların 3 (%2.8)'ü F 1A, 6 (%5.6)'sı F 1B, 29 (%27.8)'u F 2A, 15 (%14.4)'i F 2B, 3 (%2.8)'ü F 2C, 41 (%39)'i F 3,2 (%1.9)'si özafajit, 4 (%3.8)'ü kanser, 2 (%1.9)'si normal idi. Toplam 137 GİS kanamalı hastaların 9 (%6.5)'u acil serviste exitus oldu.</Özetçe>
<Anahtar>GİS kanaması, Forrest Sınıflaması, NSAİİ</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>GEBELİKTE KARDİYAK ARREST</Başlık>
<Özetçe>Gebe kadında kardiyak arrestin birçok farklı nedeni vardır. Annede kardiyak arrest doğum anında oluşan olaylar ve değişikliklerle de meydana gelebilir. Gebe kadının uterusu inferior vena cava'ya bası yapabilir ve buna bağlı olarak kan akımı azalabilir. Sonuçta venöz kanın geri dönüşünde meydana gelecek bir yetersizlik hipotansiyona hatta şoka yol açabilir.
Gebe kadında beklenmeyen bir kardiyovasküler olay olduğunda çocuk daima göz önünde bulundurulmalıdır. Hem annenin hem de fetusun hayatta kalma şansını büyük oranda arttıracak olan acil sezaryan gerekliliğine hızlıca karar verilmelidir. Bu dramatik olayın amacı gözden kaçırılmamalıdır. Bir hayat kurtarmak, anne ve çocuğu nörolojik olarak sağlam bir biçimde kurtarmaktır. Fetusun yaşama şansı son derece düşük olsa bile, anne sezaryandan yarar görebilir.
Gebe bir kadında kardiyopulmoner arrest olduğunda iki durum düşünülmelidir: fetal viabilite öncesi ve fetal viabilite sonrası. Fetal viabilite için kabul edilen yaş genellikle 24-26 hafta olarak düşünülür. 24. haftadan önce kardiyopulmoner resüsitasyon'da (CPR) modifikasyon olmadan tüm çaba anne için olmalıdır.
Gebe hasta kardiyak arrest olduğunda son "İleri Kardiyak Yaşam Desteği (İKYD)" kılavuzlarına göre tedavi edilmelidir. Birincil ABCD bakımında havayolu, dolaşım ve defibrilasyon için standart algoritmalarda değişiklik yoktur. Ancak termde, sırt üstü yatan gebe bir kadın olduğu zaman göğüs kompresyonu modifiye şekilde yapılır.</Özetçe>
<Anahtar>gebelik, kardiyak arrest, sezaryan, acil servis</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>2000 REHBERLERİNE GÖRE KARDİYOPULMONER RESÜSİTASYON VE ACİL KARDİYOVASKÜLER BAKIM</Başlık>
<Özetçe>Bu yazımızda konferansın sonucunda alınan ortak kararlar ve yeni algoritmalar Circulation dergisinin 2000 Ağustos ayında yayınlandı. Bu yazımızda tedavi rehberlerinde belirtilen yeni değişikliklerin değerlendirilmesi yapılmıştır.</Özetçe>
<Anahtar>2000 Rehberleri, Kardiyopulmoner Resüsitasyon</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>AKADEMİK ACİL TIP HEKİMLERİNİN HASTANE ÖNCESİ BAKIMLA İLGİLİ GÖRÜŞLERİ</Başlık>
<Özetçe>Giriş ve Amaç: Ülkemizde gerek acil tıp gerekse hastane öncesi bakım oldukça yenidir. Acil Tıp anabilim dallarında akademisyen olarak çalışan acil hekimlerinin hastane öncesi bakım konusundaki görüşlerini belirlemeyi amaçladık.
Gereçler ve Yöntem: Çalışma 3-8 Haziran 2002 tarihleri arasında yapıldı. Acil Tıp anabilim dalında acil tıp araştırma görevlisi, acil tıp uzmanı ya da acil tıp öğretim görevlisi olarak çalışan ve anket formunu doldurmayı kabul eden 58 hekim çalışmaya alındı. Hekimlerin hastane öncesi bakımla ilgili görüşlerine yönelik 13 sorudan oluşan anket formu hazırlandı. Anket formu yüz yüze görüşme yöntemi ile dolduruldu. Verilerin değerlendirilmesinde t-test ve ANOVA yöntemleri kullanıldı.
Sonuçlar: Acil tıp eğitimleri süresince ambulans hekimliği konusunda, 39 hekim (%79.2) eğitim almadığını veya yetersiz düzeyde eğitim aldığını ve hastane öncesi bakım konusunda, 22 hekim (%38.9) eğitim almadığını veya yetersiz düzeyde eğitim aldığını belirtmişti. 48 hekim (%82.8) ambulansla gelen hastalara ambulansta yapılan acil müdahaleleri yetersiz olarak değerlendirmişti. 53 hekim (%91.4) ambulansta çalışan sağlık personeli içinde paramediklerin olması gerektiği görüşünde idi. Yine 53 hekim (%91.4) ambulansta çalışan personelin denetim ve değerlendirilmesinde acil tıp uzmanlarının danışman olarak çalışmasının uygun olacağı görüşündeydi.
Ülkemizde hastane öncesi bakım kalitesinin artması için acil tıp asistanlık eğitimine hastane öncesi acil bakım rotasyon programı eklenmeli, ambulanslarda bu konuda eğitim almış paramedikler de çalışmalı ve hastane öncesi acil bakımın denetiminde acil tıp uzmanları daha aktif rol almalıdırlar.</Özetçe>
<Anahtar>Hastane öncesi bakım, paramedik, acil tıp hekimi, eğitim</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ACİL SERVİSTE AKCİĞER GRAFİSİNİN UYGUN KULLANIMI</Başlık>
<Özetçe>Akciğer grafisi acil servislerde en çok kullanılan görüntüleme yöntemlerinden biridir. Akciğer grafisinin acil servislerde uygun ve verimli kullanılması, grafiden klinik ve ekonomik açıdan yüksek kazanç sağlanması için çeşitli kalp, akciğer hastalıklarında ve diğer durumlarda çeşitli araştırmalar sonucu geliştirilen klavuz kurallara uymak bedel etkinlik açısından yararlı olacaktır.</Özetçe>
<Anahtar>Akciğer grafisi, acil servis, bedel etkinlik</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ACİL SERVİSTE PEDIATRİK KAFA TRAVMALI HASTALARIN GENEL DEĞERLENDİRİLMESİ VE YÖNETİMİ</Başlık>
<Özetçe>Pediatrik yaş grubundaki travmatik kafa yaralanmaları, sıklığın azaltılması için verilen tüm çabaya rağmen, halen önemli problem olmaya devam etmektedir. Hem minör hem de majör kafa yaralanmaları, ciddi mortalite ve morbidite ile sonuçlanmaktadır. Minör kafa travması geçiren ve Glasgow Koma Skalası skoru 13-14 olan pek çok hastada, ciddi travmatik beyin yaralanması olduğu görülmekte ve bu hastaların uygun değerlendirmesi ile ilgili tartışmalar mevcuttur.
Kafa travmalı hastalarda sıklıkla yandaş çoğul organ yaralanmaları bulunmaktadır. Ciddi kafa yaralanması olan hastaların değerlendirilmesi, birincil ve ikincil bakı olarak sınıflandırılır. Birincil bakıda, ilk olarak direkt hayatı tehdit eden ve ikincil beyin yaralanmasına yol açabilecek durumlar belirlenmeli ve havayolu, solunum, dolaşım sorunları çözülmelidir.
Yazarların bir çoğu, TBY olan çocuklarda nörolojik muayenedeki anormalliklerin ve klinik semptomların güvenilir olmadığını belirtmektedirler. Bilgisayarlı Beyin Tomografisi (BBT); TBY'nın belirlenmesinde yüksek sensitiviteye sahip olmasına rağmen, yüksek maliyeti, zaman ve kaynak kaybı nedeniyle tüm minör kafa travmalı çocuklarda kullanılması gereksizdir. Bu nedenle minör kafa travmalı çocuklarda hedef, tedavi edilebilir TBY'larını belirlerken gereksiz görüntüleme yöntemlerinin kullanımını en aza indirmektir.</Özetçe>
<Anahtar>Kafa travması, travmatik beyin yaralanması, kafa kemiği fraktürleri</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>KÜME BAŞ AĞRISINDA TANI VE AKUT ATAK TEDAVİSİ: BİR OLGU SUNUMU VE LİTERATÜRÜN GÖZDEN GEÇİRİLMESİ</Başlık>
<Özetçe>Küme baş ağrısı, epizodik ve kronik tipleri olan iyi tanımlanmış yaygın olmayan bir nörovasküler sendromdur. Bu baş ağrısı, primer baş ağrıları arasında en şiddetli ağrıya yol açan tiptir. Ataklar 15 ile 180 dakika sürmekte ve unilateral olarak görülmektedir. Ağrıya her zaman bir veya daha fazla otonom fonsiyon bozukluğu yakınma ve bulguları eşlik etmektedir. Ataklar sıklıkla gece görülür. Akut atak tedavisinde ilk seçenek oksijen inhalasyonudur (% 60-70 etkilidir). Bunu sırasıyla triptanlar ve dihidroergotamin izlemektedir. Biz oksijen inhalasyonu (8 L/dk; 10 dakika) ile düzelen bir küme baş ağrılı olgu sunduk.</Özetçe>
<Anahtar>Küme baş ağrısı, tanı, akut atak tedavisi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yetmiş Ensefalopati Olgusunun Retrospektif Olarak Değerlendirilmesi</Başlık>
<Özetçe>Ensefalopatiler, sıklıkla fokal semptom ve bulgulara yol açmayan geçici bilinç bozukluğu tablolarıdır. Bu çalışmanın amaçları, ensefalopatilerin sıklığını belirlemek ve bu bozuklukların klinik anlamını tartışmaktı. Biz Ocak 2000-Aralık 2000 arasında Ondokuz Mayıs Üniversitesi acil servisine (AS) bilinç bozukluğu ile başvuran ve ensefalopati tanısı alan olguları retrospektif olarak çalıştık. Çalışmaya 70 hasta alındı. Ensefalopatiler tüm nörolojik acillerin %5.1'ini oluşturdu. En sık hipertansif ensefalopati (% 17.14) vardı ve bunu iskemik-hipoksik ensefalopati (% 15.71) takip etti. Tüm olgularda erken tanı ve hızlı tedavi ile iyi prognoz arasında paralellik olduğunu gözlemlendik. Sonuç olarak, ensefalopatiler pek çok bozukluğun uyarıcı özelliği olabilir. Bundan dolayı ensefalopatiler AS'de erken tanınmalıdır ve hızlı tedavi edilmelidir.</Özetçe>
<Anahtar>Ensefalopati, acil servis, erken tam ve tedavi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>AKUT ÇOCUKLUK ÇAĞI ZEHİRLENMELERİ</Başlık>
<Özetçe>Amaç: Çocukluk çağında zehirlenmeler önemli bir sağlık sorunudur. Bu çalışmada akut zehirlenme nedeni ile başvuran olguların epidemiyolojik özellikleri değerlendirilmiştir.
Yöntem: Çalışmaya Dokuz Eylül Üniversitesi Tıp Fakültesi Çocuk acil polikliniğine zehirlenme nedeni ile 2001-2003 tarihleri arasında başvuran 211 olgu alınmıştır. Hasta dosya kayıtlarından demografik özellikler, zehirlenmeye yol açan madde, alım yolu ve zamanı, toksisite bulguları, uygulanan tedavi ve klinik izlem bilgileri taranmıştır.
Bulgular: Olguların yaş ortalaması 8.411.2 yıl, % 58'i kız ve % 42 erkek idi. Zehirlenme nedeni olguların % 69'unda kaza ile oluşmuştur. İntihar amaçlı zehirlenmelerde olguların hepsi 12 yaşın üzerinde ve % 94'ü kız olgudur. Zehirlenme etkenleri sıklık sırasıyla ilaçlar (% 59), kostik/koroziv madde (% 9.9) ve gaz inhalasyonu (% 9.4) olduğu saplanmıştır. İlaç zehirlenmelerinde en sık etken analjezik-antipiretikler ilaçlar olduğu gözlenmiştir. Ölüm bütan gazı inhalasyonu ile başvuran 2 olguda saptanmıştır (Mortalite oranı % 0.9).
Sonuç: Akut zehirlenmeler çocuklarda önemli bir morbidite nedenidir ve primer korunma konusunda eğitim programı geliştirilmesi gerekmektedir.</Özetçe>
<Anahtar>akut zehirlenmeler, çocukluk çağı, epidemiyoloji</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>GÜTF ACİL SERVİSE BAŞVURAN ZEHİRLENME OLGULARININ GERİYE DÖNÜK ANALİZİ</Başlık>
<Özetçe>Acil servise başvuran hastaların bir bölümünü zehirlenme olguları oluşturmaktadır. Çocuklarda zehirlenmeler genellikle kazayla olup mortalite ve morbidite düşüktür. Erişkinlerde genellikle suisidal olarak kendi isteğiyle alma sonucu mortalite ve morbidite yüksektir.
Ocak 2000 ile Mart 2002 tarihleri arasında Gazi Üniversitesi Tıp Fakültesi Hastanesi Erişkin ve Çocuk acile başvuran intoksikasyon vakaları retrospektif olarak incelendi. Hastaların 398'i (%81.8) suisid amaçlı, 88'i (%18.2) kaza ile madde alımı ile gelmiştir. Erkeklerin 47'si (%34.3 ) kaza ile 90'ı (%65.7) suisid amaçlı, kadınların 41 'i (%11.7) kaza ile 308 'i (%88.3) suisid amaçlı olarak toksik madde almıştır, Kaza ile veya suisid amaçlı olarak toksik madde alımında cinsiyetler arasında istatistiksel olarak anlamlı fark bulunmuştur( Ki-kare =32.26, p= 0.001). Olguların yaş ortalamaları 21.75 ±11.57 olarak hesaplandı. Kaza ile alım ve suisid sonucu alımlar değerlendirildiğinde yaş grupları arasında istatistiksel olarak anlamlı fark saptanmıştır. (Pearson c2, Ki-kare=253.5, p= 0.001) Hastalarda en sıklıkla nonsteroid antiinflamatuar ilaç ( 91 hasta,% 18.8) alımı saptanmıştır. İlaç alarak suisid girişiminde bulunmayı önlemek için girişimlerde bulunmak tedavi protokollerinden daha faydalı olacaktır.</Özetçe>
<Anahtar>Zehirlenme olguları, acil servis, retrospektif analiz</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>YILAN SOKMASI</Başlık>
<Özetçe>Zehirli hayvan sokmaları dünya genelinde önemli mortalite ve morbidite sebebidir. Her yıl 400000 kişinin zehirli yılanlar tarafından sokulduğu ve 40000 kişinin bu nedenden dolayı öldüğü tahmin edilmektedir. Geçmiş yıllarda mortalite oranı %25 seviyesinde iken, son yıllarda acil ve yoğun bakım tedavilerindeki gelişmeler bu oranı oldukça düşürmüştür.
Yılan sokmalarında fizik muayene ve laboratuar sonuçlarının değerlendirilmesi ile hastanın durumuna karar vermek zordur. Bu nedenle en az sekiz saat gözlem gereklidir. Orta ve ağır zehirlenme olguları antivenom tedavisine başlanmak suretiyle, yoğun bakımda takip edilmelidir. Hafif olguların klinik durumuna göre karar verilmelidir. Kuru ısırık olguları sekiz saatlik gözlemden sonra; ağrı, şişlik, kanama olduğunda gelme önerisiyle taburcu edilir.</Özetçe>
<Anahtar>Yılan sokması, antivenom tedavi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ACİL SERVİS HEKİMLERİNİN İŞ STRES FAKTÖRLERİ</Başlık>
<Özetçe>Giriş ve Amaç: Acil tıp ve ilk yardım, hekimlik mesleğinin en stresli alanlarından birisidir. Biz bu çalışmada, yoğun iş yükü ve çalışma ortamından doğan çeşitli nedenlere bağlı olarak diğer meslektaşlarına göre daha fazla stres altında olduğunu düşündüğümüz acil servis hekimlerinin, iş stres faktörlerini belirlemeyi ve bu faktörlerden ne düzeyde etkilendiklerini ortaya koymayı amaçladık.
Gereç ve Yöntem: Çalışmada, İzmir'deki acil servislerde aktif olarak çalışan 113 acil servis hekiminin iş stres faktörleri araştırılmıştır. Hekimlerin sosyodemografik özellikleri ve iş stres faktörlerine ait 24 sorudan oluşan anket formu hazırlandı. Anket formu yüz yüze görüşme yöntemi ile dolduruldu. Veriler 'SPSS for windows 10.0' istatistik paket programı ile değerlendirildi.
Bulgular: Çalışmaya katılan hekimler 24-53 yaş arasında ve yaş ortalaması 33.4±5.4'dü. Hekimlerin 73'ü (%64.6) erkek, 40'ı (%35.4) kadındı ve 85'i (%75.2) evli, 28'i (%24.7) bekardı. Enfeksiyon hastalıkları edinme korkusu (%97.3 n=110) ve yetersiz maddi kazanç (%97.3 n=110) en çok bildirilen stres faktörleriydi. Hasta yakınları ile uğraşmak (%95.6 n=108) ve kaba ve saldırgan hastalarla uğraşmak (%92.9 n=105) stres faktörleri arasında en çok katılımın olduğu 2. grubu oluşturmuştur.
Sonuç: Hekimler bulaşıcı hastalık kapma korkusu, maddi kazançlarının az olması, hasta yakınları, kaba ve saldırgan hastalarla uğraşmak gibi faktörleri stres kaynağı olarak görmektedirler.</Özetçe>
<Anahtar>Acil hekimi, iş stress, sosyodemografi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>AMBULANS İLE ACİL SERVİSE GETİRİLEN HASTALARA UYGULANAN HASTANE ÖNCESİ ACİL BAKIMIN DEĞERLENDİRİLMESİ</Başlık>
<Özetçe>Giriş ve Amaç: Hastane öncesi acil bakımın uygun ve yeterli yapılması, acil servisteki bakımı etkiler. Çalışmamızda paramedik öğrencilerinin değerlendirmesine göre, acil servise ambulans ile getirilen hastalara yapılanların hastanın durumunun gerektirdiği müdahalelerle uygunluğunu incelemeyi amaçladık.
Gereç ve Yöntem: Çalışmamız iki ayrı hastanede 10 Ekim-01 Aralık 2001 tarihleri arasında gerçekleştirildi. İzmir Atatürk Eğitim ve Uygulama Hastanesi'ne ambulans ile getirilen 38 hasta ve Sosyal Sigortalar Kurumu (SSK) Bozyaka Hastanesi'ne ambulans ile getirilen 43 hasta olmak üzere toplam 81 hasta çalışmaya alındı. Hastaların demografik özellikleri, travma tahtası ve boyunluk kullanılması, havayolu, solunum ve dolaşımla ilgili acil sorunları ve bu sorunların çözümüne yönelik ne tür müdahalelerin yapıldığını içeren veriler elde edildi. Veriler, ANOVA, paired t-test ve t-test ile değerlendirildi.
Bulgular: Çalışmaya alman hastalar 4-89 yas arasında ve yaş ortalamaları 47.54±2.36 idi. Hastaların 44'ü (%61.1) erkek, 28'i (%38.9) kadındı. Havayolu açıklığını sağlama ve sürdürme müdahaleleri havayolu ve solunum problemi olan hastalara uygulanmıştı (p=0.000). Ancak damar yolu açılması ile dolaşım problemleri arasında istatistiksel anlamlı ilişki yoktu (p=0.053). Travma tahtası ve boyunluk uygulanması gereken 23 hastanın 9'unda (%39.1) travma tahtası, 6'sında (%26.1) boyunluk kullanılmıştı.
Sonuç: Ambulans ile acil servise getirilen hastalara yapılan müdahaleler yetersiz düzeyde idi. Bu durum ambulanslarda çalışan sağlık personelinin hizmet içi eğitimine daha fazla ağırlık verilmesi gerektiğini düşündürmektedir.</Özetçe>
<Anahtar>Hastane öncesi acil bakım, kara ambulansı, acil nakil, acil servis</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>2000 Rehberlerine göre kardiyopulmoner resusitasyon ve acil kardiyovasküler bakım (3. bölüm)</Başlık>
<Özetçe>Bu yazımızda konferansın sonucunda alınan ortak kararlar ve yeni algoritmalar Circulation dergisinin 2000 Ağustos ayında yayınlandı. Bu yazımızda tedavi rehberlerinde belirtilen yeni değişikliklerin değerlendirilmesi yapılmıştır.</Özetçe>
<Anahtar>2000 Rehberleri, Kardiyopulmoner Resusitasyon</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Acil servise jeneralize epileptik nöbetle başvuran hipokalsemi olgusu</Başlık>
<Özetçe>27 yaşında erkek hasta acil servise rekküren jeneralize tonik klonik nöbet geçirme şikayeti ile başvurdu. Değerlendirme sonucu hasta hipokalsemik bulundu ve intravenöz kalsiyum ile tedavi edildi. Hastaya bilgisayarlı beyin tomografisi (BBT) çekildi. BBT'de görülen lezyonların kanama olabileceği düşünülerek nörolojik değerlendirilmesi yapıldı. Hastanın ileri tetkiklerinde hipoparatiroidisinin olduğu ve BBT'de görülen lezyonlannın bazal ganglia ve intraparankimal kalsifikasyoniar olduğu saptandı. Bu vaka sunumu hipoparatiroidiye ikincil hipokalsemi ile ilişkili rekküren nöbetlere diyagnostik ve terapötik yaklaşımı incelemektedir.</Özetçe>
<Anahtar>Hipokalsemi, jeneralize epileptik nöbet, hipoparatiroidi, ha/al ganglia kalsifikasyonu</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Penetran karın travmalarında konservatif yaklaşım</Başlık>
<Özetçe>Karına olan kesici-delici alet (KDA) yaralanmalarında hastalara rutin erken operasyon yerine, seçici takip ve tedavi yaklaşımı hastaların gereksiz laparatomi ve hastanede kalma sürelerinde kısalma ile sonuçlanacaktır. Bu çalışmada KDA yaralanmasına maruz kalan hastalarımızın, yaralanma şekillerini, demografik ve laboratuar verilerini, konservatif-cerrahi tedavi ve laparatomi sonuçlarını irdelemek amacıyla yapılmıştır. 2000 yılı Ocak -Aralık aylan arasında Dicle Üniversitesi Tıp Fakültesi Acil servise müracaat eden ve kayıtları elverişli bulunan KDA yaralanmasına maruz kalan hastalar, geriye dönük olarak çalışma kapsamına alındı. Çalışmamızda KDA yaralanma sonucu değerlendirilen toplam 87 olgunun 81*1 erkek, 6'sı kadın idi. Başvuran hastaların 3 Fini nafiz olmayan hastalar oluştururken, 56'sını nafiz olan hastalar oluşturmaktaydı. Nafiz yaralanması olan 36 hastaya cerrahi tedavi (CT), 20 hastaya konservatif tedavi (KT) uygulandı. KT tedavi yapılan hastalar 24 saatlik süre ile gözlenmiştir. CT yapılan 19 hastada hipotansiyon, 16 hastada taşikardi, 10 hastada anemi vardı. KT yapılan 5 hastada hipotansiyon, 5 hastada taşikardi, 1 hastada anemi vardı. Hastaların yapılan muayenesinde CT yapılan 19 hastada önden, KT yapılan 10 hastada arkadan yaralanma mevcut idi. CT yapılan 36 hastanın 14'üne toraks ile ilgili cerrahi girişim yapılırken, KT yapılan 20 hastanın 5'inde toraks ile ilgili cerrahi girişim yapıldı. Nafiz yaralanmah hastalarımızın 26'sına laparatomi yapıldı. En fazla karaciğer/dalak yaralanmasına 11 hastada rastlandı. 6 hastamızda laparatomi sonucu negatif idi. Öpere edilen hastaların hastanede kalış süresi ortalama 8 gün idi. Sonuç olarak KDA yaralanmah hastalarda, kesin laparatomi endikasyonu olan olgular dışında, batına nafiz yaralanma olsa bile konservatif tedavi süresinin uzatılarak gereksiz laparatomiler ve bunlara bağlı morbiditeler, hastane de kalma süreleri ve maliyeti azaltılabilir.</Özetçe>
<Anahtar>Kesici delici alet, batın yaralanması, penetrasyon, laparatomi, konservatif tedavi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Hemorajik şokta tanı,fizyopatoloji ve genel yaklaşım</Başlık>
<Özetçe>35 yaş altı kişilerde yaralanmalar önde gelen ölüm nedenlerindendir. Bu ölümlerin yaklaşık üçte biri hemorajik şoktan kaynaklanmaktadır. Günümüzde hemorajik şok yaklaşımında, kan kaybı nedeniyle intravenöz sıvılar uygulanmakta ancak ne kadar sıvı uygulanacağı ve resusitasyon hedefinin ne olacağı konusunda halen güvenilir kanıtlar bulunmamaktadır. Hipotansif travma hastalarında operasyon öncesi uygulanması gereken sıvı resusitasyonu tartışmaya halen açık bir konudur.
Agresif sıvı tedavisi ile kan basıncının düzenlenmesini önerenler, hemorajinin doku perfüzyonunu azaltarak, organ hasan ve ölüme yol açtığını savunmaktadırlar. Diğer taraftan kontrolsüz kanamada, ortalama arteriyel basıncı resusitasyon ile normal düzeylere getirmeye çalışmak, erken trombüs oluşumunu önleyerek koagulopati ve hemodilüsyona yol açarak, kan kaybı ve mortaliteyi arttırmaktadır. Hipotansif resusitasyon daha az asidemiye neden olmakta ve uzun dönemde hayatta kalımı arttırmaktadır.</Özetçe>
<Anahtar>Hemorajik şok, tanı, patofizyoloji</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Anafîlaksi ve akut allerjik reaksiyonlar</Başlık>
<Özetçe>Anafilaksi gerçek bir acildir ve hızlıca değerlendirilip tedavi edilmelidir. Sistemik allerjik reaksiyonların yaşamı tehdit eden en ciddi formudur.
Anafilaksi riskini arttırdığı bilinen tek faktör daha önce o antijene maruz kalma ve daha önceki anafilaktik reaksiyondur. Birleşik Devletlerde her yıl yaklaşık yüzden fazla ölüm bildirilir. Ciddi anafilaksinin en sık nedenleri antibiotikler (penisilinler gibi) ve radyokontrast ajanlardır. Bulgu ve semptomlar sıklıkla ajana maruz kalındıktan sonra dakikalar içinde ortaya çıkar fakat birkaç saat (genelde ilk 6 saat) sonrada görülebilir. Genelde anafilaktik ölümlerin yansı ilk bir saat içinde görülür. Ölüm % 70 solunumsal nedenlerle ve % 25 kardiyovasküler nedenlerle oluşabilir.
Hasta eğer saptanabilmişse anafilaksiye neden olan ajandan uzaklaştırılmalıdır. Hava yolu güvenliği önceliklidir. Anafilaksi için ilk basamak tedavi adrenalin, sıvı ve oksijendir, ikinci basamak tedavi antihistaminikler, kortikosteroidler, glukagon, albuterol ve aminofilindir. Klinisyen hafif veya lokalize bir ürtikerin tam bir anafilaksiye ilerleyebileceğini ve ölümle sonuçlanabileceğini her zaman aklında tutmalıdır.</Özetçe>
<Anahtar>Anafilaksi, acil servis, tedavi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Biyolojik savaş ajanları</Başlık>
<Özetçe>Eski tarihlerden beri biyolojik hastalık etkenlerinin yaptığı salgınların (veba, çiçek) büyük toplumsal ölümlere neden olduğu bilinmektedir. Geçen yüzyılımızın son çeyreğinde ise biyolojik hastalık etkenleri artan sayıda birer biyolojik savaş silahı olarak kullanılmaya başlanmıştır. Elde edilmesi ve kullanımı kolay olan, buna karşılık toplumlarda meydan getirdiği yıkım oldukça fazla olan biyolojik savaş ajanlarına karşı toplum sağlığı ve acil tıp sisteminin her zaman hazırlıklı olması gerekmektedir. Bu yazıda günümüzde karşılaşılan ve biyolojik savaş ajanları sınıfına giren etkenler ve oluşturdukları hastalıklarla ilgili acil yaklaşım bilgileri özetlenmiştir.</Özetçe>
<Anahtar>Biyolojik savaş ajanları, antraks, çiçek, dekontaminasyon</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Hipoglisemi ve acil serviste yönetimi</Başlık>
<Özetçe>Hipoglisemi en sık görülen endokrin acillerdendir. Hipoglisemi genellikle, serum glukoz düzeyinin 50 mg/dl nin altında olması, tanıyı düşündüren semptomların olması, ve glukoz tedavisi ile semptomların düzelmesi şeklinde tanımlanan bir durumdur (Whipple triadı). Değişken mental durum veya fokal nörolojik belirtileri olan her hastada, ayırıcı tanıda hipoglisemi düşünülmelidir. Hipogliseminin semptomları nörojenik (adrenerjik) ve nöroglikopenik olarak sınıflandırılabilir. Hipogliseminin mortalitesi % 11-27'dir. Genellikle fizik muayenede spesifik bulgular yoktur. Acil servislerde hipogliseminin batı literatüründe en sık sebepleri, diabetik medikal tedavi (%54), alkol alımı (%48), ve sepsistir (%12). Hipoglisemik hastalarda öyküde genellikle diabetes mellitus vardır.
Acil servislerde, hipogliseminin erken tanınıp tedavi edilmesi gerekmektedir. Hipoglisemi değişken mental durumun potansiyel sebeplerinden olduğundan, hızlıca yatak başı glukoz ölçülmeli ve ardından replasman tedavisine başlanmalıdır. Başlangıç tedavisinde, hastaya 1 gr/kg % 50 Dekstroz verilmelidir. Ardından % 10 Dekstroz ile serum glukoz düzeyi 100 mg/dl'nin üstünde tutulacak şekilde idame tedavisi yapılmalıdır. Tedavide geç kalındığında koma, kardiyak disritmiler ve ölüm görülebilir. Uzamış ve tedavi edilmemiş hipoglisemide kalıcı nörolojik defisit riski vardır. Bu yüzden acil tıp hekimlerinin hipogliseminin klinik bulgularını ve tedavisini çok iyi bilmeleri gerekir. Hipoglisemide prognoz; eğer erken tanınıp tedavi edilirse mükemmeldir.</Özetçe>
<Anahtar>hipoglisemi, acil servis, tanı, tedavi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Acil servislerde hasta memnuniyeti: Ne? Ne kadar? Nasıl?</Başlık>
<Özetçe>Hasta memnuniyeti acil servis personelince sağlanan bakımın kalitesini gösteren bir göstergedir. Hasta memnuniyeti için değişik tanımlamalar olmasına rağmen bugün için en uygun tanımlardan biri "hastanın tedavisi ve bakımı için beklentisinin veya daha fazlasının karşılanmasıdır". Acil tıp literatürlerinde de hasta memnuniyeti giderek daha çok ilgi çekmektedir. Hasta bakımına olan ilgiyi ve bakım yöntemini arttıran her türlü çaba hasta memnuniyetini arttırır. Hasta memnuniyeti hastanın sağlık kurumuna bağlılığını arttıran ve kişi ve kuruma karşı davaları azaltan önemli bir etmendir. Her kurum müşteri memnuniyeti artıran faktörleri tespit etmelidir.
Bu makalede hastanelerin ön kapısı olarak bilinen ve günün 24 saati kesintisiz hizmet sunan acil servislerde hasta memnuniyetine etkiyen faktörler gözden geçirilmiştir.</Özetçe>
<Anahtar>Hasta memnuniyeti, acil tıp, hastane yönetimi</Anahtar>
<Kaynak>Akademik Acil Tıp Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Nonalkolik steatohepatitte histolojik hasarı öngörüde klinik ve laboratuvarın yeri</Başlık>
<Özetçe>Giriş ve amaç: Nonalkolik steatohepatite bağlı transaminaz yüksekliği, şişmanlığın ve diyabetin günümüzde gittikçe yaygınlaşması sonucu hepatoloji polikliniklerine başvuruların önde gelen nedenlerindendir. Bu hastalarda klinik ve laboratuar parametrelerinin histoloji ile ne kadar uyum gösterdiğini araştırmayı amaçladık. Gereç ve yöntem: Karaciğer biyopsisi ile nonalkolik steatohepatit tanısı konan 64 hastanın demografik özellikleri, vücut kitle indeksleri, lipid ve transaminazları, diabetik olmayanların oral glukoz tolerans testleri bakıldı ve bunların histolojik bulgularla uyumu araştırıldı. Bulgular: Histolojik şiddetli nonalkolik steatohepatit tanısı konanlarda hafif hastalığı olanlara göre diabetes mellitus yada bozuk oral glukoz tolerans testleri (%70 e karşın % 32) daha sıktı p-0,05. Vücut kitle indeksleri ile yağlanma ve inflamasyonun şiddeti arasında ilişki anlamlı iken fibrosis ile ilişki anlamlı değildi. Cinsiyetle yağlanma şiddeti arasında fark gözlenmezken kadınlarda inflamasyon ve fibrosis erkeklere göre daha şiddetli idi (kadınlarda şiddetli nonalkolik steatohepatit % 27.8; erkeklerde % 2.1) (p-0.01). Sonuç: Aşikar diyabetes mellitusyada bozulmuş glukoz toleransı ile kadın cinsiyet nonalkolik karaciğer yağlanması hastalığı düşünülenlerde ileri karaciğer hastalığı olabileceğinin göstergeleri olabilir.</Özetçe>
<Anahtar> Alkol dışı karaciğer yağlanması, karaciğer fonksiyon testleri, diabetes mellitus, oral glucose tolerance test, vücut kitle indeksi.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Sirozlu hastalarda subklinik hepatik ensefalopati sıklığı ve klinik önemi</Başlık>
<Özetçe>Giriş ve amaç: Bu çalışmada sirozlu hastalarda subklinik hepatik ensefalopati sıklığı araştırıldı. Gereç ve yöntem: Çalışma 75 sirozlu olgu ile bu olgularla benzer yaş, cinsiyet ve eğitim düzeyinde olan sağlıklı 75 olguda yapıldı. Subklinik hepatik ensefalopati sıklığını saptamak için psikometrik testlerden Number Connection Test ile elekrofizyolojik testlerden somatosensoriel uyarılmış potansiyel, görsel uyarılmış potansiyel ve beyinsapı uyarılmış potansiyel testleri uygulandı. Ayrıca bu hastalara görüntüleme yöntemlerden elektroensefalografi ve “magnetic rezonans imaging” incelemeleri yapıldı. Bulgular: Psikometrik testlerden Number Connection Test %22, elektrofizyolojik testlerden somatosensoriel uyarılmış potansiyel % 44, beyinsapı uyarılmış potansiyel % 2.7 ve görsel uyarılmış potansiyel % 2.7 olguda anormal bulgu verdi. Görüntüleme yöntemlerinden elektroensefalografi % 5.3 ve magnetic rezonans imaging % 32 olguda anormal bulundu. Bu sonuçlar aşikar ensefalopati olmaksızın sirozlu hastaların bir kısmında subklinik hepatik ensefalopatinin mevcut olduğunu ve bu olguların kolaylıkla karaciğer komasına girebileceklerini düşündürmektedir. Sonuç: Kanımızca özellikle motorlu araç kullanımı, makina işletme gibi ağır sorumluluk gerektiren işlerde çalışan sirozlu hastalarda subklinik hepatik ensefalopatinin araştırılması, tedavi edilmesi ve bu olguların daha yakından izlenmesi gerekmektedir.</Özetçe>
<Anahtar>Siroz, subklinik hepatik ensefalopati.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Viral etkenlere bağlı gelişen kronik karaciğer hastalıklarında hepatik osteodistrofi</Başlık>
<Özetçe>Giriş ve amaç: Karaciğer hastalığı nedeniyle kemik yapıda oluşan patolojik değişikliklerin tümüne hepatik osteodistrofi denir. Bu çalışmada, viral nedenli kronik karaciğer hastalarındaki hepatik osteodistrofi sürecinin varlığı ve altta yatan hastalık ile ilişkisi açıklanmaya çalışılmıştır. Gereç ve yöntem: Bu amaçla, serum ALP, PTH, 25(OH)VitD, Kalsitonin ve kemik döngüsünün biyokimyasal ölçütü olan idrar Deoksipridinolin düzeyleri ile kemik mineral dansitesi düzeyleri incelenmiştir. Çalışmaya viral kronik karaciğer hastalığı tanısı olan 38 erkek, 9 premenopozal kadın olmak üzere toplam 47 hasta ile kontrol grubunu oluşturan 14 sağlıklı kişi dahil edilmiştir. Bulgular: Serum ALP seviyelerinde, idrar deoksipiridinolin düzeylerinde kontrol grubu ile karşılaştırıldığında hasta gruplarında istatistiksel olarak anlamlı bir yükseklik tespit edildi (P=0.001). Ancak, L2-4 Vertebra ve Femur Boynu kemik mineral dansitesi ölçümlerinde ve serum osteokalsin seviyelerinde hasta grupları ile kontrol grubu arasında istatistiksel olarak belirgin bir fark bulunmadı (P=0.355, P=0.337, P=0.154). Serum 25(OH)Vit D seviyeleri ise kronik hepatit grubunda diğer gruplara göre istatistiksel olarak anlamlı derecede yüksek olsa da elde edilen ortalama değerler normal sınırlar içinde idi (P=0.001). Sonuç: Bu çalışmanın sonucunda elde edilen veriler ışığında, viral nedenli kronik aktif hepatitte, biyokimyasal kemik döngüsü belirteçleri degişken olarak artmış bulunmasına rağmen, kemik mineral dansitesi değerleri karşılaştırıldığında belirgin bir osteoporoz görülmediği sonucuna varılmıştır.</Özetçe>
<Anahtar>Osteoporoz, osteomalazi, kronik karaciğer hastalığı.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Hepatosellüler karsinomada ?-fetoprotein ve plazma anormal proteinin tanısal değeri</Başlık>
<Özetçe>Giriş ve amaç: “Protein induced by vitamin K absence or antagonist II” hepatosellüler karsinoma tanısında kullanılan yeni sensitif bir belirleyicidir. Alfa-fetoprotein ile birlikte kullanıldığında sensitivitesi daha da artmaktadır. Bizde bu çalışmada sirozlu ve ve hepatomalı hastalarda kontrol grubuna göre alfa-fetoprotein ve plazma “protein induced by vitamin K absence or antagonist II” düzeylerini ölçmeyi amaçladık. Gereç ve yöntem: Çalışmaya 90 hasta alındı. Bu hastaların kadın / erkek oranı 28/62 idi. Hastalar siroz, hepatosellüler karsinoma ve kontrol grubu olarak değerlendirmeye alındı. Bu hastalardan 62’si hepatoma, 20‘si siroz ve 18 kontrol grubundan oluşmaktaydı. Hepatosellüler karsinoma grubunda 19 kadın, 43 erkek, siroz grubunda 9 kadın 11 erkek ve kontrol grubunda 7 kadın 11 erkek bulunmaktaydı. Tümör büyüklüğü ve sayısı ile alfa-fetoprotein ve “protein induced by vitamin K absence or antagonist II” düzeyleri arasındaki ilişki değerlendirildi. Tüm hastaların alfa-fetoprotein ve “protein induced by vitamin K absence or antagonist II” düzeylerine bakıldı. Çalışmanın istatistiksel analizleri için “students t testi”, “Chi – kare” ve “Duncan” testi uygulandı. Bulgular: Gruplar arasında yaş ve cins bakımından istatistiksel olarak anlamlı fark yoktu. Hepatosellüler karsinoma’lı hasta grubunda hem alfa-fetoprotein hem de hem de “protein induced by vitamin K absence or antagonist II” düzeyleri siroz ve kontrol grubuna göre anlamlı oranda yüksek bulundu. “protein induced by vitamin K absence or antagonist II”‘nin sensitivitesi % 92.3 ve spesifitesi % 90.9 olarak tespit edildi. Ayrıca alfa-fetoprotein normal “protein induced by vitamin K absence or antagonist II” yüksek olguların oranı da % 41.9 bulundu. Sonuç: “Protein induced by vitamin K absence or antagonist II”, alfa-fetoprotein kadar duyarlı bir yöntemdir. Sensitivitesi yüksek olup hepatosellüler karsinoma’da erken tanı, tarama ve nüksleri saptamada yararlı bir yöntem gibi görünmektedir. Alfa-fetoprotein ile kombine kullanıldığında ve yeni immunassay yöntemleri ile saptanırsa küçük tümörleri de saptamada etkili bir yöntem olacaktır.
</Özetçe>
<Anahtar>Hepatosellüler karsinoma, PIVKA-II ve alpha- fetoprotein</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>İnflamatuvar barsak hastalığında Hepatitis-B aşılamasının etkinliği</Başlık>
<Özetçe>Giriş ve amaç: Sık hospitalizasyon, kan transfüzyonu ve endoskopik girişimler nedeniyle, inflamatuar barsak hastaları Hepatitis- B virüsü infeksiyonu açısından risk grubundadır. Bu çalışmanın amacı, inflamatuvar barsak hastaları hastalarının Hepatitis- B virüsü aşılamasına yanıtının değerlendirilmesidir. Gereç ve yöntem: Toplam 41 hasta (24 ülseratif kolit, 17 Crohn hastalığı) ve 28 kontrol, 3 doz (0,1 ve 6.aylarda) rekombinant Hepatitis- B virüsü aşısı ile aşılandı. Gruplar serokonversiyon oranı, efektif immünite (antiHBs ? 100mIU/mL) ve antiHBs antikoru titrasyon ortalamaları yönünden karşılaştırıldı. Bulgular: Serokonversiyon oranı açısından inflamatuvar barsak hastaları (%75.6) ile kontrol grubu (%92.8) arasında istatiksel olarak anlamlı bir fark saptanmadı (p=0.06). Efektif immün yanıt inflamatuvar barsak hastalarında (%34.1), kontrol grubundan (%82.1) daha düşüktü (p-0.01). İnflamatuvar barsak hastaları, kontrol grubuna göre daha düşük antiHBs titrasyon ortalamalarına sahipti. (176.9 mIU/mL x 350.3mIU/mL) (p-0.01). Yaşın kırkdan büyük olması, aktif veya değişken gidiş (aşılama sırasında en az bir kez aktifleşme), ülseratif kolit de sol kolon, Crohn hastalığı’da kolonik yerleşim ve immün supresif tedavi alma inflamatuvar barsak hastalarında kontrol grubuna göre daha düşük serokonversiyon oranı ve antiHBs titrasyon düzeylerine neden olan faktörler olarak bulundu. İnflamatuar barsak hastalıkları varlığında aşıya yanıtsızlık riski 3.42, düşük immün yanıt riski ise 3.37 kat artmaktadır. Sonuç: İnflamatuvar barsak hastalarında Hepatitis- B virüsü aşısına yanıt kötüdür. Aşılama remisyon periodunda yapılmalı ve yanıt izlenmelidir.
</Özetçe>
<Anahtar>İnflamatuvar barsak hastalıkları, ülseratif kolit, Crohn hastalığı, HBV aşılaması.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kolorektal karsinomlarda nöroendokrin diferansiyasyon benzeri değişiklikler ve prognostik önemi</Başlık>
<Özetçe>Giriş ve amaç: Kolorektal karsinomlarda, çeşitli yöntemlerle saptanan fokal nöroendokrin differansiyasyonun prognoza olan etkisi ile ilgili çelişkili sonuçlar bildirilmekle birlikte genel kanı, bu tümörlerde prognozun daha kötü olduğu şeklindedir. Gereç ve yöntem: Bu çalışmada kolorektal kanserlerde fokal nöroendokrin diferansiyasyon benzeri komponentin varlığı ve sıklığı ile bağımsız prognostik parametreler olan histolojik tip, grade, evre ve nekroz ile ilişkisi araştırılmıştır. Prospektif olarak yürütülen bu çalışmada 1 yıl içinde tanı alan 50 kolorektal adenokarsinom olgusu incelenmiştir. Tümörler makroskopik nekroz bulundurma durumlarına göre iki; histolojik tiplerine ve diferansiyasyon derecelerine göre ise 3 grupta incelenmiş, modifiye Dukes evreleme sistemine göre evrelendirilmiştir. Bulgular: Elli olgunun 21’inde fokal nöroendokrin diferansiyasyon benzeri komponentinin bulunduğu gözlenmiştir. Nöroendokrin diferansiyasyon benzeri komponente adenokarsinom olgularının %48’inde; müsinöz karsinom olgularının ise %18’inde rastlanmış, ancak bu fark anlamlı bulunmamıştır. Fokal nöroendokrin diferansiyasyon benzeri komponentin yönünden farklı grade ve evrelerdeki tümörlerde de anlamlı fark saptanmamıştır. Makroskopik olarak nekroz bulunduran tümörlerde fokal nöroendokrin diferansiyasyon benzeri komponentin gözlenme oranı daha fazla bulunmuştur (p-0.05). Sonuç: Çalışmamızda, önemli bir prognostik parametre olan nekroz ile fokal nöroendokrin diferansiyasyon benzeri komponentin arasında anlamlı bir korelasyon bulunduğu saptanmıştır (p-0.05).</Özetçe>
<Anahtar>Kolorektal karsinom, nöroendokrin diferansiyasyon.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Karaciğer tümörlerinin tedavisinde radyofrekans ablasyon</Başlık>
<Özetçe>Malign karaciğer tümörlerinin tedavisinde cerrahi rezeksiyon en etkili tedavi yöntemidir. Ancak hastaların yaklaşık %70’inde lezyonun büyüklüğü ve lokalizasyonu ile hastanın diğer sağlık faktörlerine bağlı olarak cerrahi uygulanamamaktadır. Bu sınırlamalar, intra-arterial kemoembolizasyon, perkütan etanol enjeksiyonu, interstsiyel lazer, mikrodalga ve radyofrekans termal ablasyon gibi daha az invaziv tedavi yöntemlerinin gelişmesine yol açmıştır. Bunlar içerisinde en ümit verici olanı radyofrekans ablasyondur. Bu yöntemin; hasta yatışını gerektirmemesi, minimal invaziv oluşu, rekürrens ya da rezidü durumunda kolaylıkla tekrarlanabilir oluşu gibi mevcut diğer yöntemlere çeşitli üstünlükleri bulunmaktadır.</Özetçe>
<Anahtar>Karaciğer, tümör, tedavi, termal ablasyon, radyofrekans</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Dört olgu nedeniyle değişken immün yetersizlik sendromu</Başlık>
<Özetçe>Değişken immün yetersizlik sendromu, erkeklerde ve kadınlarda ikinci ve üçüncü on yılında ortaya çıkan immün hastalıkların bir sendromudur. Hastalarda serum immünoglobulin seviyeleri düşükken, B hücre sayısı normaldir ya da hafif azalmıştır. Sıklıkla T hücre defektleri görülür. Hastalarda kulak, göğüs ve sinüs enfeksiyon sıklığı artmıştır. Barsak enfeksiyonlardan, ayrıca Giardia intestinalis büyük bir sorundur. Barsak kanseri ve lenfoma insidansı artmış olup, değişik organlarda kazeifiye olmamış granulomlar görülebilir. Bu yazıda, hastanemize kronik diyare ile başvuran ve değişken immün yetersizlik sendromu tanısını alan dört hasta literatür ışığında sunulmuştur.</Özetçe>
<Anahtar>Genel değişken immün yetersizlik, ishal, granüloma, inflamasyon.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Akalazya-Bir olgu sunumu nedeniyle</Başlık>
<Özetçe>Akalazya nadir gözlenen bir özofagus motilite bozukluğudur. Katı ve sıvı gıdalara karşı yutma güçlüğü en sık semptomudur. Özellikle distal özofagus ve mide kardiya tümörleri ile klinik ve radyolojik olarak karışabilmektedir. Klinik olarak akalazyadan şüphenildiği durumlarda ilk yapılması gereken baryumlu özofagogram olup, manometrik çalışmalar ve üst gastrointestinal sistem endoskopik incelemeleri ile kesin tanı konulur. Tedavisinde balon dilatasyonu medikal yaklaşımlardan en etkili ve güvenilir olanıdır. Vakamız uzun süreli disfaji şikayetinin olması fakat tanıyı ancak 10 yıl sonra alabilmesi nedeniyle sunuldu ve literatür gözden geçirildi.</Özetçe>
<Anahtar>Akalazya, disfaji.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Tuberküloz peritonit yüksek albumin gradientli asitle seyredebilir mi? Olgu sunumu</Başlık>
<Özetçe>Asit’in etiyolojik klasifikasyonunda serum-asit albumin gradienti en çok güvenilen parametredir. Tüberküloz peritonit nedeni ile gelişen asit düşük albumin gradientli gruptaki nedenlerden birisidir. Burada portal hipertansiyon olmamasına rağmen yüksek gradientli asitle seyreden bir tüberküloz peritonit vakası sunulacaktır.</Özetçe>
<Anahtar>Tüberküloz peritonit, serum/asit albumin gradienti.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Portal hipertansiyon ve retinitis pigmentoza ile birliktelik gösteren Gaucher hastalığı vakası (olgu sunumu ve literatürün gözden geçirilmesi)</Başlık>
<Özetçe>Gaucher hastalığı; otozomal resessif kalıtımla geçen, nadir görülen ancak en sık lizozomal lipid depo hastalığıdır. Lizozomal "betaglukoserebrozidaz" enzim eksikliğinden kaynaklanır ve substratı olan beta-glukoserebrozidin vücuttaki tüm retikülo-endoteliyal sistemde birikmesi ile karakterizedir. Nörolojik bulguların varlığı ve hastalığın seyrine göre 3 klinik alt grup tanımlanmıştır. Gaucher hastalığı; tanısı açıklanamayan hepatosplenomegali, ve/veya kemik ağrısı olan her hastada düşünülmelidir. Gaucher hücreleridir. Bu hastalık esnasında nadiren hepatoselüler disfonksiyon veya portal hipertansiyon gelişebileceği bildirilmiştir. Bu yazıda; nadir bir lipid depo hastalığı olan, kemik ve akciğer tutulumunun eşlik ettiği ve seyrinde portal hipertansiyonun da geliştiği bir Gaucher vakası sunulmuştur.</Özetçe>
<Anahtar>Gaucher hastalığı, portal hipertansiyon.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Primer epiploik apendagitis: Bilgisayarlı tomografi bulguları</Başlık>
<Özetçe>Primer epiploik apendagitis, ultrasonografi, bilgisayarlı tomografi.</Özetçe>
<Anahtar>Primer epiploik apendagitis kolonik epiploik apendikslerin torsiyon ya da spontan venöz tromboz sonucu iskemi ya da inflamasyonu ile karakterize nadir bir hastalıktır. Nadir olması ve nonspesifik belirtileri nedeni ile primer epiploik apendagitisin klinik tanısı zordur ve hastaların çoğu divertikülit, apandisit ya da kolesistit gibi yanlış tanılar alır. Ultrasonografi ve bilgisayarlı tomografi incelemeleri güvenilir tanı sağlayarak kolonoskopi gibi invaziv prosedürleri ve gereksiz cerrahiyi önler. Bu bildiride primer epiploik apendagitisli 59 yaşında kadın olgu sunulmakta ve bu antitenin literatüre uygun olarak patognomonik bilgisayarlı tomografi bulguları tartışılmaktadır.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Serum ß2-mikroglobulin düzeylerinin inflamatuvar barsak hastalıklarının aktivitesini belirlemekteki değeri</Başlık>
<Özetçe>Giriş ve amaç: Serum ß-2 Mikroglobulin düzeyleri tüm inflamatuvar ve otoimmun hastalıklarda artar. Bu artış inflamasyonun şiddeti ve yaygınlığı ile ilişkilidir. Çalışmamızın amacı, kronik inflamatuvar hastalıklardan olan Crohn hastalığının aktivitesini belirlemekte serum ß- 2 Mikroglobulin düzeylerinin değerinin incelemektir. Gereç ve yöntem: Toplam 117 olgu (46 ülseratif kolitis, 25 Crohn hastalığı, 55 sağlıklı- K) çalışma kapsamına alınmıştır. Ülseratif kolit ve Crohn hastaları hastalık aktivitesine göre 3 gruba ayrılmışlardır: Aktif, kısmi remisyon, komplet remisyon. Crohn hastalığı olguları tedaviye yanıtları açısından: yanıtlı (komplet + kısmi remisyon) ve yanıtsız (aktif) olarak gruplandırıldılar. Hastalığın yayılımına göre ülseratif kolit olguları: distal, sol, pankolit; Crohn hastalığı olguları: ileit, ileokolit, kolit gruplarına ayrıldılar. Tüm bu gruplar ß-2 mikroglobulin düzeylerine göre karşılaştırıldılar. Bulgular: Crohn hastalığı ve ülseratif kolit gruplarının ikisinde de ortalama serum ß-2 Mikroglobulin düzeyleri sağlıklı (kontrol) gruptan belirgin olarak yüksekti (p-0,05). Hastalığın yaygınlığına göre ülseratif kolitis ve Crohn hastalığı grupları içinde ß-2 mikroglobulin düzeyleri arasında istatistiksel açıdan anlamlı fark bulunmadı (p-0,05). Tedaviye yanıt açısından Crohn hastalarında yanıtsız grubun ß-2 mikroglobulin düzeyleri yanıtlı grubunkinden istatistiksel olarak anlamlı derecede yüksekti (p-0,05). Ülseratif kolit grubunda fark tespit edilmedi (p-0,05). Sonuç: Crohn hastalığında inflamasyonda hücresel immunitenin rolü fazladır. Bu nedenle serum ß-2 mikroglobulin düzeyleri daha yüksek bulunur ve aktivite parametresi olarak kullanılabilir.</Özetçe>
<Anahtar>Crohn hastalığı, ülseratif kolit, ß-2 mikroglobulin.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Psikiyatrik hastalar ve irritabl barsak sendromu</Başlık>
<Özetçe>İrritabl barsak sendromu, psikiyatrik bozukluklar.</Özetçe>
<Anahtar>Giriş ve amaç: Bu çalışmanın amacı, psikiyatri polikliniğine müracaat eden ardışık 88 hastada irritabl barsak sendromu sıklığını araştırmak ve kontrol grubu ile karşılaştırmaktır. Gereç ve yöntem: Psikiyatrik hastalarda tanısal değerlendirme DSM-IV kriterlerine göre yapıldı. İrritabl barsak sendromu tanısı ise hem hasta hem de kontrol grubunda (106 kişi) ROMA-2 kriterlerine göre konuldu. Bulgular: Psikiyatrik hastalarda 44/88 hastada (%50) irritabl barsak sendromu saptanırken, kontrol grubunda 27/106 kişide (%25,5) bulundu(p-0.001). Sonuç: Psikiyatrik rahatsızlık ile irritabl barsak sendromu arasında yakın ilişki vardır, bu nedenle irritabl barsak sendromu tanısı konan hastalara psikiyatrik muayene yapılmalı ve tedavide göz önünde bulundurulmalıdır.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Duodenal ülser ve ülser benzeri dispepsinin ayırıcı tanısında semptomlar</Başlık>
<Özetçe>Giriş ve amaç: Duodenal ülserde epigastrik yanıcı ağrı tanı için tipik olmasına rağmen ülser benzeri dispepside de aynı semptom vardır. Her iki hastalığın semptomlarını karşılaştırabilmek için endoskopik sonuçlara göre olgular iki gruba ayrılarak semptomlar karşılaştırıldı. Gereç ve yöntem: Olgular demografik, beslenme, semptomlar ve sigara kullanımı gibi özelliklerine göre değerlendirildiler. Üst gastrointestinal sistem incelemesi sonrasında ülser ve ülser benzeri dispepsi olguları iki gruba ayrılarak daha önceki sorgulamalar değerlendirildi. Bulgular: Duodenal ülser 440 olgudan 86’da (%19) mevcuttu. Gruplar arasında semptomlarda (ağrı karakteri, yeri, şiddeti, yayılması, bulantı, kusma, erken doyma, yeme sonrası şişkinlik, pirozis vb.) anlamlı farklılık izlenmedi. Gruplarda sadece cinsiyet, meslek ve sigara kullanımı ile ilgili farklar bulundu. Sonuç: Ülser benzeri semptomlar ülser ve ülser benzeri dispepsi ayırıcı tanısında yeterli değildir, kesin tanı için endoskopik inceleme yapılmalıdır.</Özetçe>
<Anahtar>Duodenal ülser, dispepsi, endoskopi, ayırıcı tanı.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Helikobakter pilori (+) kronik aktif gastritli hastalarda değişik iki tedavi protokolünün etkinliği</Başlık>
<Özetçe>Giriş ve amaç: Peptik ülserli hastaların büyük bir kısmında, H. pilori’nin etyolojik bir faktör olduğu kaçınılmazdır. Mutlak tedavi endikasyonu vardır. Eradikasyon için çeşitli tedavi protokolleri bulunmaktadı r. Gereç ve yöntem: Çalışmamıza, I. grupda, Lansoprazol 2x30mg + Klaritromisin 2x500 mg +Amoksisilin 2x1000mg tedavisini 14 gün alan, 241 hasta, II. grupda, Bismuth sitrate 4x300mg + Tetrasiklin 4x500 mg + Metranidazol 2x500mg tedavisini 8 gün alan, 54 hasta dahil edildi. Bulgular: I. grupda H. pilori eradikasyon oranı %59,3, II. grupda %51,8 olarak bulundu. Her iki grupta, H. pilori eradikasyonu açısından, cinsiyet arası fark istatistiki olarak anlamlı bulunmadı. Sonuç: Bu sonuçlara dayanarak bölgemizde H. pilori eradikasyon oranının, her iki protokoldede literatürdeki kadar etkin olmadığı, endoskopik iyiyleşmede, II. protokolün daha etkin olduğu görülmektedir.</Özetçe>
<Anahtar>H. pilori, tedavi.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Serum seruloplazmin düzeyi: Wilson hastalığında selatör tedaviden etkileniyor mu? Aile taramasında değeri nedir?</Başlık>
<Özetçe>Giriş ve amaç: Serum seruloplazmini, akut faz reaktanlarından biridir. Bu durum, özellikle hepatik formdaki Wilson hastalığı tanısında, serum seruloplazmin düzeyinin kullanımını zorlaştırır. Aynı zamanda şelatör tedavi sırasında serum düzeylerinde azalma da görülebilir. Gereç ve yöntem: Bu çalışmada 34 Wilson hastasında (15 hepatik, 6 nöropsikiyatrik, 4 hepatonörolojik ve 9 asemptomatik) başlangıç seruloplazmin seviyesinin tanıda değeri ve tedavi seyrindeki değişiklikleri değerlendirilmiştir. Serulopazmin seviyesi radyal immunodiffüzyon tekniği ile, başlangıçta ve şelatör tedavinin en az 6. ayından sonra ölçülmüştür. Hastaların ortalama yaşı 20±9.6 yıl (7-46 yıl) ve ortalama takip süresi 36±25 ay (6-75 ay) idi. Bulgular: Tüm grupta, tedavi öncesi düşük serum seruloplazmin seviyesi (- 20 mg/dl) %76.5 (26 hasta) ve ortalama serum seruloplasmin düzeyi 13.1±6.8 mg /dl (3.2-26.9 mg/dl) idi. Tedavi seyrinde, düşük serum seruloplasmin düzeyi hastaların % 94’ünde (32 hasta, p=0.421) ve ortalama serum seruloplazmin düzeyi 9.4±4.4mg /dl (3-23.9, p- 0.003) idi, anlamlı azalmıştı. Serum seruloplazmin düzeyi 7 hastada (3 hepatik, 2 hepatonörolojik, 2 asemptomatik) anlamlı azalırken sadece 1 hastada (hepatik form) anlamlı olarak arttı. Sonuç: Bu sonuçlarla, düşük serum seruloplazmin düzeyi Wilson hastalığı tanısı ve aile taramasında en iyi testlerden biri olmasına rağmen, normal serum seruloplazmin düzeyi tanıyı ekarte ettirmez. Bu hastaların çoğunda şelatör tedavi seyrinde seruloplazmin düzeyleri anlamlı olarak azalmaktadır. Tanı aşamasında, serum seruloplazmin düzeyi normal ise, şüpheli vakalarda bozulmuş bakır metabolizmasının göstergesi diğer bir test ile yapılmalıdır.</Özetçe>
<Anahtar>Wilson hastalığı, seruloplazmin, şelatör tedavi.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kronik hepatit B’li hastalarda karaciğer dokusu ICAM-1 ve ICAM-3 düzeyleri</Başlık>
<Özetçe>Giriş ve amaç: Hücrelerarası adezyon molekülü (ICAM)-1 esas olarak lökositlerin inflamasyonun olduğu dokuya ait hücrelerle adezyonundan, ICAM-3 ise daha çok lenfositlerin immün sistemin diğer hücreleriyle adezyonundan sorumludur. Yetersiz dentritik hücre fonksiyonu hepatit B virüs enfeksiyonunun kronikleşmesinden sorumlu tutulmakta olup ICAM-3 dentritik hücrelerin lenfositlerle adezyonundan asıl sorumlu moleküldür. Bu çalışmanın amacı kronik hepatit B’ li hastalarda ICAM- 1 ve ICAM-3 düzeylerini belirlemektir. Gereç ve yöntem: Çalışmaya HBs Ag pozitif, histopatolojik olarak kronik hepatit tanısı konulmuş 31 olgu ile viral ve otoimmün markerları negatif olup karaciğer biyopsisi normal olarak değerlendirimiş 24 olgu alındı. Olguların biyokimyasal ve serolojik tetkikleri yapıldı, karaciğer dokusunda hepatosit, sinüzoid endotel ve lenfositlerinde ICAM-1 ve ICAM-3 düzeyleri immünhistokimyasal metodla bakıldı, sonuçlar boyanma yoğunluğuna göre 0-3 aralığında skorlanarak değerlendirildi. Bulgular: Kronik hepatitli olgularada hepatosit ICAM-1 skorunun (1.48±0.9) kontrol grubundan (0.66±0.4) yüksek olduğu görülürken (p-0.001), bu olgularda sinüzoid endotel ve lenfositlerinde ICAM-3 düzeyinin kontrol grubundan yüksek olmadığı görüldü (p-0.05). Sonuç: Kronik hepatitli olgularda karaciğerde lenfositik ICAM-3 skorunda beklendiği gibi artış olmayıp, hastalığın fizyopatolojisinde ICAM-3’ le ilişkili fonksiyonların, bağlı olarak dentritik hücre-T lenfosit adezyonunun yetersizliğinin rolü olabileceği düşünülebilir.</Özetçe>
<Anahtar>Kronik hepatit B, ICAM-1, ICAM-3.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Sirozlu hastalarda Q-T aralığındaki değişiklikler</Başlık>
<Özetçe>Giriş ve amaç: Karaciğer sirozlu olgularda aritmiler, ani kardiyak ölümler sık görülmektedir. Uzamış Q-T aralığı karaciğer sirozlu olgularda kardiyak ritim problemlerinden sorumlu olabilir. Biz bu çalışmada karaciğer sirozlu olgularda Q-T mesafesini, bunun karaciğer hastalığının nedeni ve şiddeti ile ilişkisini araştırmayı amaçladık. Gereç ve yöntem: Çalışmaya bilinen kalp hastalığı olmayan 65 karaciğer sirozlu olgu (yaş 40-72) ve kontrol grubu olarak 45 sağlıklı olgu (yaş 45-60) alındı. Olguların karaciğer fonksiyon testleri, serum elektrolit, üre, kreatinin ölçümleri yapıldı. Karaciğer sirozunun derecesi Child-Pugh kriterlerine göre belirlendi. Tüm olguların EKG kayıtlarından Bazet formulüne göre düzeltilmiş Q-T (Q-Tc) mesafesi hesaplandı. Bulgular: Sirozlu olgularda Q-T aralığı kontrol grubundan anlamlı oranda daha uzun saptandı (437± 2,9 ms ve 365±2,8 ms p-001). Q-T mesafesi hastalığın şiddeti (r:0.53, p-0.05), ve prothrombin zamanı ile (r:0.60, p-0.001) pozitif ilişki gösterirken serum albumin düzeyi ile negatif ilişki saptandı (r:- 0.40, p-0.001) Alkolik ve viral hepatite bağlı siroz olguları arasında QT mesafesi arasında anlamlı fark mevcut değildi. Sonuç: Sirozlu olgularda Q-T aralığı ölçümleri hastaların takibinde kullanılabilecek ve prognoz kriterlerine dahil edilebilecek önemli bir gösterge olabilir.</Özetçe>
<Anahtar>Siroz, elektrokardiyografi, Q-T aralığı.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kronik karaciğer hastalığında QT intervalindeki değişiklikler</Başlık>
<Özetçe>Siroz, QT dispersiyonu.</Özetçe>
<Anahtar>Giriş ve amaç: Sirozda QT aralığının uzaması rastlanılan bir bulgu olup, kötü prognozu gösterir. Bu çalışmada karaciğer sirozu ile hastalığın etyolojisi ve evreleri ile QT dispersiyonu arasında ilişki bulunup, bulunmadığını araştırmayı amaçladık. Gereç ve yöntem: Çalışmaya siroz tanısı konan 45 hasta alındı. Elektrokardiyografide her hastanın QT dispersiyonu hesaplandı. Elde edilen sonuçlar benzer yaş ve cinste 20 sağlıklı bireyin sonuçları ile karşılaştırıldı. Bulgular: Hastalarda ortalama QT değeri 47.5±13.5 ms iken kontrol gurubunda 31.0±9.1 ms bulundu, aradaki fark anlamlı idi (p-0.01). Sirozlularda child A gurubunda QTd=35.8±12.4 ms child B gurubunda 45.4±13.4 ms ve child C gurubunda 55.0±11.0 ms bulundu. Sonuç: Sirozlu olgularda QTd prognostik bir indikatör olarak kabul edilebilir.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Assidik sıvı hücre sayımında otomatik yöntem yeterince güvenilir bir seçenek midir?</Başlık>
<Özetçe>Amaç: Assit sıvısı hücre sayımı assit sıvı analizinde rutin kullanılan bir yöntemdir. Çalışmamızda assit sıvısı hücre sayımında kullanılan iki yöntemi (Hemogram cihazı kullanılarak sayımın yapıldığı otomatik yöntem ve Thoma lamı kullanılarak yapılan standart manuel hemositometri yöntemi) karşılaştırmayı amaçladık. Gereç ve yöntem: Kliniğimize assit nedeniyle yatırılan hastalar çalışmaya dahil edildi. Her hastadan assit sıvısı alındı ve bu assit sıvısından hem otomatik hem de Thoma lam yöntemiyle hücre sayımı yapıldı. Bulgular: Yaşları 19-63 arasında değişen 20’si erkek, 6’si kadın toplam 26 hastanın 44 assit örneği incelendi. 23’ünde otomatik ölçümle, 14’ünde de Thoma lam yöntemiyle beyaz küre eşik değeri olan 500 hücre /mm3 düzeyi aşılmış bulundu. Buna göre otomatik ölçümle eşik değerin aşıldığı 9 hastada Thoma lam yönteminde sonuç normal sınırlarda bulundu. Bu 9 hastanın hiçbirinde assit sıvısı kültüründe üreme saptanmadı. Sonuç: Otomatik ölçümlerde "overdiagnosis" olabileceğini düşünmekteyiz. Daha geniş hasta gruplarıyla çalışmanın doğrulanması gerekmektedir.</Özetçe>
<Anahtar>Assit, hücre sayımı, tanı.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Multipl sklerozlu hastalarda HBsAg ve anti HCV prevalansı</Başlık>
<Özetçe>Multipl skleroz, HBsAg, anti HBsAg, anti HCV.</Özetçe>
<Anahtar>Giriş ve amaç: Multipl skleroz daha çok genç adultlarda, MSS beyaz cevherde inflamasyon, demiyelinizasyon ve glial sklerozla karekterize kronik bir hastalıktır. Genetik yatkınlık, otoimmun mekanizmalar ve viral infeksiyonlar demiyelinizasyonda rol oynayabilirler. Hepatit B virusu ve özellikle Hepatit C virusunun Haşimato tiroiditi, Tip II ve Tip III kriyoglobulinemi, membranoproliferatif glomerülonefrit, Sjögren sendromu, diabetes mellitus, idiyopatik pulmoner fibrozis, poliarteritis nodaza v.b otoimmun hastalıklarla birlikteliği bilinmektedir. Gereç ve yönetm: Biz Ağustos 2000 - Eylül 2001 tarihleri arasında hastanemizde Multipl skleroz tanısı ile takip edilen 84 hastada anti Hepatit C virusu anti HBsAg ve HBsAg seropozitifliğine baktık. Ölçümlerde üçüncü jenerasyon ELİSA kiti kullanıldı. Bulgular: Bizim çalışmamızda Multipl skleroz’li hastalarda anti Hepatit C virusu, anti HBsAg ve HBsAg pozitifliği kontrol grubu ve de Türkiyedeki genel popülasyona göre daha düşük saptandı ancak istatistiksel olarak fark yoktu (p-0.05). Sonuç: Bizim sonuçlarımız Multipl skleroz patogenezinde Hepatit C virusu veya Hepatit B virusu’nin rolünü desteklememektedir.</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Karaciğer biyopsisi primer biliyer sirozda gerekli, AMA (-) primer biliyer sirozda zorunludur</Başlık>
<Özetçe>Primer biliyer siroz halen etiyolojisi tam olarak bilinmeyen, intrahepatik biliyer sistemde kolestaz ile birlikte hasara yol açan, fibrozis ve siroza kadar ilerleyebilen kronik bir hastalıktır. Hastalar genellikle 50-55 yaşlarında kadın olup kaşıntı, halsizlik şikayetleriyle başvururlar. Hastalığın tanısında kolestaz markerları, transaminazlarda hafif yükselme, antimitokondriyal antikor (özellikle M2) pozitifliği ve karaciğer biyopsisi önemlidir. Antimitokondriyal antikor-M2 %95 oranında pozitif iken, %5 olguda negatif olabilmektedir. Bu durumda karaciğer biyopsisinin yapılmasının zorunluluğu ortaya çıkmaktadır. Biz de burada antimitokodriyal antikor negatif saptanan, karaciğer fonksiyon testleri hafif bozulmuş olan ve karaciğer biyopsisinin sonucunda tanı konulabilen bir primer biliyer siroz olgusu nedeniyle karaciğer biyopsisinin zorunluluğunu vurgulamak istedik.</Özetçe>
<Anahtar>Primer bilier siroz, antimitokondrial antikor, karaciğer biyopsisi</Anahtar>
<Kaynak>Akademik Gastroenteroloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Lenfoma ve Solid Malin Tümör Tanılı Çocuklarda Gelişen Febril Nötropenik Atakla</Başlık>
<Özetçe>Amaç: Lenfoma ve malin solid tümör (MST) tanılı çocuklarda gelişen febril nötropenik atakların (FNA) değerlendirilmesi. 
Yöntemler: 01 Haziran 2005-01 Ağustos 2007 tarihleri arasında onkolojik tedavi uygulanan, FNA gelişen çocukların dosyaları incelendi. Nötropeni, mutlak nötrofil sayısının -00 hücre/mm3 olması veya -000 hücre/mm3 olup 24-48 saat içinde -00 hücre/mm3’ e düşmesinin beklenmesi; ateş, aksiller ölçüm ile bir kez ?38.5°C veya 1 saat süreyle ?38°C veya en az  4 saat arayla ardışık iki kez ?38°C ölçülmesi olarak tanımlandı. 
Bulgular: Otuzüç hastada gelişen 73 febril nötropenik atak (FNA) değerlendirildi. Ortanca tanı yaşı 6 y (5ay-18y), E:K oranı 2 idi. Onkolojik tanıların %24’ü lenfoma, %76’sı maliyn solid tümörler (MST) olup, FNA’ların %77’si MST hastalarında gelişmişti. Atakların %78’inden önce hastalar proflaktik G-CSF kullanmışlardı. Febril nötropenik atakların %55’i klinik, %16’sı mikrobiyolojik olarak dökümante edilmişti. İzole edilen mikroorganizmalar %85 oranında Gram (-) bakterilerdi. Empirik tedavide %22 tek, %48 iki, %22 üç, %8’inde üçün üzerinde sayıda antibiyotik uygulanmıştı. Empirik tedavide FNA’ların 39’unda sefalosporinler, 34’ünde karbapenemler verilmişti. Antibiyotik modifikasyonu FNA’ların %22’sinde gerekmişti. Glikopeptidler %35, antifungaller %20, antiviraller %5 oranlarında FNA’larda uygulanmıştı. Ateş kontrolü ortanca 48 saatte (1-18 gün) sağlanmıştı. Febril nötropenik atakların %42’sinde 7 günden önce parenteral antibiyotik tedavisi kesilip, ağızdan sefiksim tedavisine geçilmişti. Parenteral antibiyotik tedavisinin süresi FNA’ların %14’ünde 10 günden uzun süreliydi. Beş FNA’ da şok gelişmişti. 
Sonuç: Febril nötropenik atakların %22’si tek antibiyotikle tedavi edildi ve %42’sinde parenteral antibiyotikler bir haftadan kısa süreli kullanıldı. Hastaların çoğunluğu 10 günden kısa süre hastanede yatırılarak tedavi edildi. Gerek ateşin kontrol edilme zamanı, gerekse antibiyotik modifikasyon oranı sefalosporin ve karbapenem grupları arasında farklı bulunmadı.</Özetçe>
<Anahtar>Febril nötropeni, kanser, çocukluk çağı</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocuklarda Akut Bakteriyel Menenjit</Başlık>
<Özetçe>Amaç: Bu çalışmada son 9 yıl içinde takip ettiğimiz akut bakteriyel menenjitli hastalarımızın klinik ve laboratuvar özellikleri ile etken dağılımlarının değerlendirilmesi amaçlanmıştır.
Gereç ve Yöntemler: Akut bakteriyel menenjit tanısı ile izlenen 44 hastanın bilgileri retrospektif olarak dosya taraması ile değerlendirildi.
Bulgular: Hastaların ortanca yaşı 11 ay (1 ay-13 yıl) ve erkek/kız oranı 2.38 idi. En sık başvuru yakınmaları ateş (%90,9), kusma (%61,4), uykuya meyil (%40,9), baş ağrısı (%38,6) ve konvülsiyondu (%25). Hastaların 25’inde (%56,8) etken saptandı. En sık saptanan etkenler Streptococcus pneumoniae (%27,3), Haemophilus influenzae tip b (%11,4) ve Neisseria meningitidis (%11,4) iken, 19 hastada (%43,2) etken saptanamadı. Hastaların 11’inde (%25) komplikasyon gelişti. Bu komplikasyonların 3’er tanesinin subdural efüzyon ve subdural ampiyem, 2’şer tanesinin hidrosefali ve işitme kaybı ve 1 tanesinin ise hidrosefali-epilepsi olduğu gözlendi. Hiçbir hasta kaybedilmedi. 
Sonuç: Streptococcus pneumoniae en sık etkendir. Etkin antibiyotiklerin varlığına ve aşılara rağmen, bakteriyel menenjitler hala önemli bir morbidite nedenidir.</Özetçe>
<Anahtar>Bakteriyel menenjit, Haemophilus influenzae, Neisseria meningitidis, Streptococcus pneumoniae</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocukluk Çağı Kabakulak Olguları ve Komplikasyonlarının İrdelenmesi</Başlık>
<Özetçe>Amaç: Kabakulak, genellikle okul çağı çocuklarını ve genç erişkinleri tutan akut viral bir infeksiyon olup özellikle puberte sonrası olgularda daha ağır seyreden ve istenmeyen komplikasyonlara neden olabilen bir hastalıktır. Bu çalışmada, hastanemizde kabakulak tanısı almış olan hastaların klinik ve laboratuar bulguları ile tedavi ve prognozlarının incelenerek tartışılması amaçlanmıştır.
Gereç ve Yöntem: Bu çalışmada, hastanemizde Mayıs 2007 ile Mayıs 2008 tarihleri arasında kabakulak tanısı ile izlenen 131 hasta demografik ve klinik özellikleri açısından incelendi.
Bulgular: Hastaların 74’ü (%56) erkek, 57’si (%44) kızdı ve yaş ortalaması 7.4±3.5 (yaş aralığı, 9 ay-16 yaş) olarak tespit edildi. Olgular en sık Haziran ayında (49 olgu, %37) görüldü. Aseptik menenjit, epididimo-orşit ve trombositopeni en sık görülen komplikasyonlar idi ve tüm hastalar sekelsiz iyileştiler.
Sonuç: Kabakulak infeksiyonu, ülkemizde hala önemli bir halk sağlığı problemi olmaya devam etmektedir. Komplikasyonların özellikle ileri yaşlarda arttığı göz önüne alındığında, yan etkileri az ama koruma değeri yüksek olan kızamık-kızamıkçık-kabakulak aşısının tüm çocuklara rutin olarak uygulanması yararlı olacaktır. </Özetçe>
<Anahtar>Çocukluk çağı, kabakulak, komplikasyon</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Ameliyat Sırasında Çocukları Bekleyen Tehlike: Cerrahi Alan Enfeksiyonları ve Kanıt Temelli Önlemler</Başlık>
<Özetçe>Hastane Enfeksiyonları (HE) içinde Cerrahi Alan Enfeksiyonları (CAE), CAE içinde ise, ameliyathane kaynaklı enfeksiyonlar önemli yer tutar. Ameliyathane kaynaklı Cerrahi Alan Enfeksiyonları tüm hastaları etkilemekle birlikte, bazı özellikler hastaları bu enfeksiyonlara yatkın kılar. Yatkın grupların başında da çocuklar gelmektedir. Bu makalede çocuk cerrahi hastalarında ameliyathane kaynaklı CAE’nı önlemede kanıt temeli önerilere ve kanıt düzeylerine yer verildi</Özetçe>
<Anahtar>Çocuklar, cerrahi girişim, cerrahi alan enfeksiyonları</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Aseptik Menenjit Başlangıçlı Kawasaki Hastalığı Olgusu</Başlık>
<Özetçe>Kawasaki hastalığının erken tanısı ve hızlı tedavisi, koroner arter tutuluşu üzerinde olumlu sonuçların elde edilmesi için esastır. Hastalığın özgül bir tanısı yoktur ve tanı karakteristik klinik bulgular ile konur. Bazı hastalarda klinik tanı için yeterli sayıda kriter olmadığından atipik bulgularla başlangıç gösteren olgularda hastalığın teşhisi güçleşebilmektedir. Ender bulgular ile başvuran hastalarda tanı güçlükleri olabilmektedir. Merkezi sinir sistemi tutulumunu gösteren aseptik menenjit tablosu, hastalığın atipik bir başlangıcı olabilmektedir. Bu makalede, ateş, eritematöz cilt döküntüleri, kusma ve karın ağrısı şikayetlerini takiben aseptik menenjit tanısı alıp sonrasında klinik ve ekokardiyografik olarak Kawasaki Hastalığı teşhisi alan olan 9 yaşında bir erkek olgu sunulmuştur. Hastalığa bağlı kardiyolojik sekeller hastalığın erken tanı ve tedavisi ile önlendiğinden, ateş, döküntü, kusma gibi menenjit bulgularının ön planda olduğu olgularda ayırıcı tanıda Kawasaki Hastalığı da akılda bulundurulmalıdır. </Özetçe>
<Anahtar>Kawasaki hastalığı, ateş, aseptik menenjit</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Otitis Eksterna Sonrasında Gelişen Stafilokoksik Haşlanmış Deri Sendromu</Başlık>
<Özetçe>Otitis eksterna, genelde sıcak ve nemli iklimlerde görülür. En önemli etken lokal travmadır. Kulağın tahrişi, dış kulak kanalı'nın kirli havluyla aşırı kurulanması, uygun olmayan biçimde dış kulak kanalı lavajı etken organizmanın yerleşmesine zemin hazırlar. Otitis eksternadan sorumlu bakteriler genelde Pseudomonas aeruginosa, Bacillus proteus, Staphylococcus aureus'tur. Dış kulak kanalının normal mikrobik florası enfeksiyon sırasında kaybolur. Olgumuzda, altı yaşındaki kız hasta, dış kulak yolu iltihabı nedeniyle tedavi edilmekteyken ateş ve vücutta döküntü nedeniyle hastaneye yatırıldı. Aynı akşam yüzünde ve burnunda büllöz kabarcıklar oluştu. Takip eden ikinci günde lezyonlar sefuroksim tedavisine rağmen yaygınlaştı. Nikolsky belirtisi müspet olan olgunun, cilt biyopsisi yapılarak stafilokoksik haşlanmış deri sendromu teşhisi konulmuştur. Uzun süreli ve sık su teması en önemli predispozan faktördür. Hastanın tatil amacıyla bölgemizde bulunmasından dolayı bolca havuza girmiş olmasının bu enfeksiyonda tetikleyici bir etken olduğu düşünülmüştür.</Özetçe>
<Anahtar>Stafilokoksik haşlanmış deri sendromu, Otitis eksterna</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Rotavirus Gastroenteriti Sistemik Viral Bir Enfeksiyon mu?</Başlık>
<Özetçe>Amaç: Rotavirüs gastroenteritine bağlı gelişen ekstraintestinal komplikasyonların değerlendirilmesi ve hastanemizdeki rotavirüs nedenli ishal salgınlarında sistemik rotavirüs etkisinin belirlenmesi. 
Yöntemler: 2 yıllık çalışma süresi boyunca rotavirüs gastroenteriti olduğu kanıtlanmış 353 çocuk çalışmaya dahil edildi.
Bulgular: Ekstraintestinal komplikasyonlar; çocukların %9.6’sında (34/353) gelişti. Ondört hastada rotavirüs enfeksiyonuna sekonder merkezi sinir sistemi komplikasyonları gözlendi. Bu 14 hastadan 6 hasta ensefalit, 2 hasta aseptik menenjit ve 6 hasta da febril konvülziyon tanısı aldı. Tüm çalışma grubunda nötropeni sıklığı %2.54 idi. Altı hastada ağır nötropeni (mutlak nötrofil sayısı-500/mm3 ve 3 hastada hafif nötropeni (mutlak nötrofil sayısı -00mm3) vardı. On hastada rotavirüs gastroenteriti sonrası sekonder bakteriyemi gelişti. Bakteriyemi insidansı %2.83 olarak değerlendirildi. Bir hastada rotavirüs enfeksiyonuna bağlı olduğu düşünülen myokardit gözlendi. İki yıllık çalışma boyunca sadece bir hasta metabolik bozukluk sonucu hayatını kaybetti. 
Sonuç: Çalışmamız, rotavirüsün gastrointestinal sistem dışı hastalıklara da yol açabileceğini ve bu nedenle bu konuda daha fazla çalışma yapılması gerektiğini göstermiştir. Rotavirüs enfeksiyonlarındaki sistemik etkilerin açıklanması için yeni araştırmalar gereklidir.</Özetçe>
<Anahtar>Komplikasyon, ektraintestinal, rotavirüs, sistemik, viremi</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocuklarda Tekrarlayan Pnömoni</Başlık>
<Özetçe>Amaç: Bu çalışmanın amacı çocuklarda tekrarlayan pnömoni sıklığını ve altta yatan predispozan nedenleri belirlemekti.
Gereç ve Yöntemler: Uludağ Üniversitesi Tıp Fakültesi, Çocuk Sağlığı ve Hastalıkları Kliniğinde 1 Ocak 1998 ve 31 Aralık 2007 tarihleri arasında, pnömoni tanısıyla yatarak izlenen olguların tıbbi kayıtları retrospektif olarak incelendi. Bir yıl içinde iki pnömoni atağı geçirilmesi veya yaşamı süresince en az üç kez pnömoni atağı geçirilmesi tekrarlayan pnömoni olarak kabul edildi. Tekrarlayan pnömoni tanısı konulan olgular çalışmaya alındı.
Bulgular: Çalışma süresince, 1617 çocuk pnömoni tanısıyla hastaneye yatırıldı, olguların 185’i (%11.4) tekrarlayan pnömoni kriterleri ile uyumlu idi. Hastaların ortalama yaşları 16±32 ay (3 ay-14 yaş) ve %61’i erkek idi. Altta yatan predispozan neden 143 olguda (%77) belirlendi. Altta yatan hastalığın tanısı olguların 25’inde (%17) pnömoni tanısından önce, 30’unda (%21) ilk pnömoni episodunda ve 88’inde (%62) tekrarlayan pnömoni ataklarında konuldu. Altta yatan hastalıklar olarak, konjenital kalp hastalığı 32 olguda (%17.2), gastroösefagiyal reflü 31 olguda (%16.7), aspirasyon sendromu 27 olguda (%14.5), astım 16 olguda (%8.6), kistik fibrozis 12 olguda (%6.4), immün yetmezlik 10 olguda (%5.4), tüberküloz 9 olguda (%4.8) ve akciğer ve göğüs anomalisi 6 olguda (%3.2) saptandı. Predispozan hastalık 42 olguda (33%) saptanamadı. 
Sonuç: Tekrarlayan pnömoni hastaneye pnömoni tanısıyla yatışı yapılan çocukların %11.4’ünde görüldü. Altta yatan neden olguların %77’sinde saptandı. En sık görülen nedenler konjenital kalp hastalığı, gastroösefagiyal reflü ve aspirasyon sendromu idi</Özetçe>
<Anahtar>Pnömoni, tekrarlayan pnömoni, çocukluk dönemi</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Influenza Tanısında Hızlı Tanı Testi kullanımının, Acil Servis Kalış Süresi ve Laboratuar İncelemelerine Olan Etkisi</Başlık>
<Özetçe>Amaç: Bu çalışmanın amacı, hızlı influenza tanı testinin, çocuk acil servisine influenza benzeri hastalık bulgularıyla gelen çocuklarda, hastaların acil serviste kalış süreleri ve istenen laboratuar incelemelerine olan etkisini araştırmaktır.
Gereç ve Yöntem: Bu kesitsel çalışma, yaşları 8 ay-11 yıl arasında değişen ve influenza benzeri hastalık şikayetler ile Eylül 2008- Mart 2009 tarihleri arasında İstanbul Vakıf Gureba Hastanesi Çocuk Acil Polikliniğine başvuran hastalarda yapılmıştır. Hastalar, ailelerinin onamı alındıktan sonra 2 gruba ayrılmıştır. Grup 1; muayene öncesi hızlı influenza tanı testi uygulanıp sonucu doktora bildirilen hastalar, Grup 2; muayene öncesi hızlı influenza tanı testi uygulanıp sonucu doktora bildirilmeyen hastalar. Hastalara influenza tanısı, nazofarenksden alınan akıntı sürüntülerinin, hızlı influenza tanı testi A/B kitleriyle incelenmesiyle konuldu. Hastalardan istenen laboratuvar testleri ve acilde kalış süreleri her iki grup arasında karşılaştırıldı.
Bulgular: Influenza benzeri hastalık tanısı alan, ortalama yaşları 4.2±3.8 yıl arasında değişen 150 hastanın 72 (%48)’inde, hızlı influenza tanı testi pozitif olarak bulundu. Grup 1 hastalarında, istenilen laboratuar testleri ve acilde kalış süresi açısından istatistiksel anlamlılık gösteren düşüklük tespit edildi (sırasıyla 12’ ye karşı 35 olgu, 62’ye karşı 145 dakika, p-.0001). 
Sonuç: Influenzanın sık görüldüğü mevsimde, hızlı influenza tanı testi kullanılarak influenzanın teşhis edilmesi, influenza benzeri hastalık bulgularıyla gelen çocuk hastalarda, acil serviste istenilen laboratuvar testlerinde ve hastaların acil servis kalış sürelerinde önemli oranda azalma yapabilir. </Özetçe>
<Anahtar>Hızlı influenza tanı testi, çocuk, acil servis, hasta takibi</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocuk Yaş Grubu Akut Viral Hepatit A Olguları ve Komplikasyonlarının İrdelenmesi</Başlık>
<Özetçe>Amaç: Hepatit A, toplumda yaygın görülen, önemli morbidite ve ileri yaşlarda mortalite nedeni olabilen bir hastalıktır. Bu çalışmada, hastanemizde akut viral hepatit A tanısı almış olan hastaların klinik ve laboratuar bulguları ile tedavi ve prognozlarının incelenerek tartışılması amaçlanmıştır. 
Gereç ve Yöntem: Bu çalışmada, hastanemizde Nisan 2007 ile Ağustos 2008 tarihleri arasında akut viral hepatit A tanısı ile izlenen 241 çocuk hasta demografik ve klinik özellikleri açısından incelendi. 
Bulgular: Hastaların 134’ü (%55.6) erkek, 107’si (%44.4) kızdı ve yaş ortalaması 7±5 (yaş aralığı, 2-16) yaş olarak tespit edildi. Olgular en sık sonbahar ve kış aylarında saptandı. Olguların 169’unda (%70.1) herhangi bir bulaşma yolu tespit edilemedi. En sık görülen yakınmalar sarılık (%82.1), halsizlik (%80), bulantı (%74.2), iştahsızlık (%70.9) ve idrar renginde koyulaşma (%68) idi. En sık görülen bulgular ise ikter (%94.2), hepatomegali (%58.1) ve splenomegali (%21.6) idi. Olguların %43,1’inde hematolojik anormallikler, %1.2’sinde ise fulminan hepatit gelişti. Genel mortalite hızı %0.8 olarak saptandı.
Sonuç: Hepatit A enfeksiyonu, ülkemizde hala önemli bir halk sağlığı problemi olmaya devam etmektedir. Hastalık, yaş ilerledikçe daha ağır bir klinik tabloya yol açmaktadır. Bu nedenle hiperendemik bölgelerde hepatit A aşısının erken çocukluk çağında yapılması yararlı olabilir.</Özetçe>
<Anahtar>Çocukluk çağı, hepatit A, komplikasyon</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kocaeli Bölgesinde Kawasaki Hastalığı Tanısı Alan 24 Hastanın Klinik ve Epidemiyolojik Özellikleri</Başlık>
<Özetçe>Amaç: Bu çalışma ile son 7 yılda Kocaeli Üniversitesi Tıp Fakültesi Çocuk Kardiyolojisi Bilim Dalı'nda Kawasaki hastalığı (KH) tanısı alan olguların epidemiyolojik ve klinik özellikleri değerlendirilerek Kocaeli bölgesinde bu hastalığın durumu irdelenmiştir.
Gereç ve Yöntem: Ocak 2003-Aralık 2009 tarihleri arasında Kocaeli Üniversitesi Tıp Fakültesi Çocuk Kardiyoloji Bilim Dalı’nda KH tanısı alan ve tedavi edilen 24 hastanın epidemiyolojik, klinik, laboratuvar, tedavi ve izlem sonuçları geriye dönük olarak değerlendirildi. Tanı konulduğunda tüm hastalara intravenöz immünglobülin (IVIG) ve asetil salisilik asit verildi.
Bulgular: Hastaların 11’i kız (%45.8), 13’ü erkek (%54.2) olup E/K oranı 1.18 idi. Tanı esnasında ortalama yaş 2.7±2.6 yıl (ortanca 26 ay; 2 ay-11 yaş) olarak saptandı. Başvuran hastaların 4’ü - ay, 16’sı 6 ay-5 yaş, 4’ü >5 yaş grubundaydı. Şikayetlerin başlangıcından sonra başvuru günü, ortalama 9.2±4.6 gün (ortanca 9 gün; 1-20 gün) idi. Hastalarımızın tanı esnasında ortalama hastalık süresi 10.5±4.36 gün (ortanca 10.1 gün; 5-22 gün) idi. 16 (%66.6) hasta ilk 10 günde- akut dönemde, 8 (%33.3) hasta 10.günden sonra- subakut dönemde tanı aldı. Ateşten sonra en sık saptanan bulgu oral mukoza-dudak değişikliği (%95.8) ve konjonktival injeksiyon (%91.6) idi. Üç hastada (%12.5) koroner arterlerde hafif dilatasyon vardı. Hastaların tamamına IVIG ve asetil salisilik asit verildi. Tedavi sonrası tüm hastaların laboratuar ve klinik bulguları normale döndü. Koroner arter dilatasyonu bulunan 3 hastanın ve diğer hastaların izleminde koroner arterler normal saptandı.
Sonuç: Sonuç olarak KH ile ilgili deneyimler ve farkındalıklar arttıkça bildirilen vaka sayılarının artabileceği ve hastalığın gelecekte de edinsel kalp hastalığına en sık yol açan vaskülit olarak sorun çıkarmaya devam edeceği düşünülmektedir. KH’ nın epidemiolojik ve klinik bulgu spektrumu konusunda farkındalığın artması ile erken tanı ve optimal tedavinin verilebilmesi sağlanabilecektir.</Özetçe>
<Anahtar>Çocuk, ekokardiyografi, Kawasaki hastalığı, koroner arter</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Haemophilus influenzae tip b Aşılaması Yapılan İki Çocukta İnvaziv Haemophilus influenzae Enfeksiyonları</Başlık>
<Özetçe>Haemophilus influenzae tip b (Hib) menenjit, bakteriyemi, pnömoni gibi invaziv enfeksiyonlara sebep olabilen bir bakteridir. İnvaziv enfeksiyon gelişen olgular büyük çoğunlukla beş yaşın altında olup, en büyük riski 6-12 aylık çocuklar taşımaktadır. Konjuge Hib aşılarının kullanıma girmesinden sonra invaziv enfeksiyonların görülme sıklığında belirgin düşüş gözlenmiştir. Ancak, aşılama sonrasında da invaziv hastalık saptanan olgular bildirilmektedir. Bunun nedenini açıklamak için çeşitli hipotezler sunulmaktadır. Tip b dışı serotiplerle gelişen enfeksiyonların sıklığında artışla ilgili kesin kanıt olmamakla birlikte, çeşitli vakalar bildirilmiştir. İmmün yetmezlik varlığında spesifik antikor yanıtı yetersiz olabileceğinden invaziv Hib enfeksiyonları görülebilir. Burada aşı şemasına uygun aşılamaya karşın invaziv H. influenzae enfeksiyonu gelişen iki olgu sunulmuştur. </Özetçe>
<Anahtar>Çocuk, Haemophilus influenzae tip b</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Frontal Sinüzit Komplikasyonu Olarak Gelişen Preseptal Sellülit ve Subdural Ampiyem Olgusu</Başlık>
<Özetçe>Akut bakteriyel sinüzit komplikasyonu olarak orbital ya da periorbital selülit, epidural, subdural ya da beyin absesi gelişebilmektedir. Görüntüleme yöntemleri ve tedavilerindeki gelişmelere rağmen, subdural ampiyem nedeniyle yüksek mortalite ve morbidite bildirilmektedir. Subdural ampiyem acil beyin cerrahisi ameliyatlarındandır. Ancak, uygun ve etkili antibiyotik tedavisi ile birlikte hastanın yakın olarak izlenmesi sonucunda, invazif cerrahi girişimlere gerek olmadan düzelebildiği bildirilmektedir. Bu hastalarda erken tanı ve uygun tedavi (gerekirse cerrahi girişim) ile mortalite oranları azalabilmektedir. 
Burada, frontal sinüzite sekonder periorbital selülit ve subdural ampiyem gelişen, cerrahi girişim uygulanmadan antibiyotik tedavisi ile düzelen 12 yaşında erkek hasta sunulmaktadır.</Özetçe>
<Anahtar>Subdural ampiyem, sinüzit</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Merkezi Sinir Sistemini Etkileyen Listeria monocytogenes Enfeksiyonu</Başlık>
<Özetçe>Listeria monocytogenes’in sağlıklı çocuklarda menenjite sebep olması nadirdir. L. monocytogenes’e bağlı santral sinir sistemi tutulumu yüksek mortaliteye, yaşayan hastalarda ağır sekellere neden olur. Tanı ve tedaviye erken başlanması hastalığın prognozu açısından önem taşımaktadır. Yazımızda L. monocytogenes menenjiti  sebebiyle dört hafta tedavi sonrası salah ile taburcu edilmiş, üç ay sonra sağ hemiparezi  ve fasiyal paralizi tablosu ile getirilen 18 aylık erkek bir hasta sunulmuştur. Hastanın kan kültüründe L. monocytogenes izole edilmiş ve klinik tablo reenfeksiyon/ reaktivasyon olarak değerlendirilmiştir. Durumunda hızla bozulma olan hasta yoğun solunum ve dolaşım destek tedavisine rağmen yatışının yedinci gününde kaybedilmiştir.</Özetçe>
<Anahtar>Listeria monocytogenes, çocuk, menengoensefalit</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocuk Hastada Retrovezikal Yerleşimli Kist Hidatik Olgusu</Başlık>
<Özetçe>Pelvik ağrı ve dizüri ile başvuran pediatrik bir hastada nadir yerleşimli retrovezikal kist hidatik olgusu sunulmakta olup ultrasonun tanıdaki rolü vurgulanmaktadır. 
16 yaşında erkek hasta genel pediatri polikliniğine hafif pelvik ağrı ve idrarda yanma hissi ile başvurdu. Son iki gün içerisinde birkaç kez kusması olmuştu. Fizik muayenesinde özellik yoktu. Laboratuar bulguları hafif eozinofili dışında normaldi. Pelvik ultrasonda mesane arkasında mesaneyi iten düzgün konturlu, nonkalsifiye kistik kitle izlendi. Bunun üzerine yapılan üst abdominal ultrasonda kitlenin basısı nedeni ile sağda grade 1 hidroüreteronefroz saptandı. Karaciğer sağ lobunda ise benzer sonografik özelliklerde diğer bir kistik kitle lezyonu görüldü. Hastaya kistotomi ve direnaj uygulandı. Tanı patolojik bulgularla doğrulandı.
Özellikle endemik bölgelerde pelvik ağrı ile başvuran hastada ayırıcı tanıda atipik yerleşimli kist hidatik de düşünülmelidir. Tanıda ilk seçenek ultrason incelemesidir.</Özetçe>
<Anahtar>Kist hidatik, ultrason, pelvis, pelvik ağrı</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Çocukta Brusella Beyin Absesi</Başlık>
<Özetçe>Brusellozla uyumlu bulguları gelişen 10 yaşındaki erkek olguya tetrasiklin ve streptomisin kombine tedavisi verildi. Tedaviye rağmen olguda ani başlangıçlı konuşma bozukluğu ve ölüm korkusu gelişmesi üzerine çekilen kraniyal magnetik rezonans görüntülemesinde abse saptandı. Olgunun kan kültüründe Brucella abortus üremesi oldu. Doksisiklin ve rifampisin tedavisi ile olgu tamamen düzeldi.</Özetçe>
<Anahtar>Beyin absesi, bruselloz, çocuk</Anahtar>
<Kaynak>Çocuk Enfeksiyon Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlanma ve Eşlik Eden Hastalıkların Hemipleji Rehabilitasyonu Sonuçlarına Etkisi: 104 Hastada Yapılan Retrospektif Bir Çalışma</Başlık>
<Özetçe>Serebrovasküler olay sonucu hemipleji gelişmiş olan geriatrik hastalarda fonksiyonel gelişim, eşlik eden hastalıklar, kullanılan ilaç sayısı, hastalık süresi ve rehabilitasyon kliniğinde yatış süreleri incelenerek 65 yaş altı hemipleji grubu ile karşılaştırıldı. Çalışmaya dahil edilen 104 hasta ( ortalama yaş: 61±12.3) 65 yaş altı grup-I, 65 yaş ve üstü grup-II olmak üzere iki gruba ayrılarak retrospektif olarak incelendi. Gruplara ait PULSES profil ve fonksiyonel ambulasyon evre ortalamaları arasında fark saptanamadı. Her iki grupta da kliniğe yatış ve çıkış dönemlerine ait fonksiyonel ambulasyon evrelerinde anlamlı artış saptandı (p-0.05). Geriatrik yaş grubuna ait komorbidite indeks ortalaması anlamlı olarak daha yüksek bulundu. Kullanılan ilaç sayısı ve yatış süreleri yönünden gruplar arasında fark saptanamadı. Fonksiyonel değerlendirme skalalarının birbirleriyle doğrusal ilişkisi dışında parametreler arasında belirgin bir ilişki saptanamadı. Yaş faktörünün tek başına hemipleji rehabilitasyonu için prognostik belirleyici olamayacağı; komorbiditenin etkisinin değerlendirilebilmesi için rehabilitasyon hastalarında geliştirilmiş yeni bir indeksin gerektiği sonucuna varıldı.</Özetçe>
<Anahtar>Serbrovasküler olay, Komorbidite, Geriatri</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Strokta Risk Faktörü Olarak Lipid Profili ve Klinik Korelasyon</Başlık>
<Özetçe>Apolipoprotein A-1, Apolipoprotein B, Hemorajik Strok, İstemik Strok, Kolesterol, Lipid</Özetçe>
<Anahtar>Strokta lipid profili, apolipoproteinleri içeren ve içermeyen çalışmalarda risk faktörü olarak çeşitli strok tiplerinde araştırılmış ve strokta major risk faktörleri olarak bildirilmiştir. Lipid profilinin cins, ırk, yaş ve çevresel faktörlerinin belirlenmesi açısından lipid ve lipoprotein profilinin bilinmesinin önemi vurgulanmıştır. Bu çalışma strok hastalarına ait lipid ve lipoprotein profilinin, benzer risk faktörlerini taşıyan kontrol grubu ile karşılaştırılması ve lipid profilinin klinik özelliklere yansımasının değerlendirilmesi amacıyla planlandı. Akut strok döneminde kliniğimize kabul edilen 176 strok hastasına (131 iskemik, 45 hemorajik) ait lipid ve lipoprotein değerleri, benzer risk faktörlerine sahip 71 kişilik kontrol grubuna ait değerlerle karşılaştırıldı. Hasta grubunun yaş ortalaması (62,67±10,85) ile kontrol grobunun yaş ortalamaları (60,46±7,01) arasında fark yoktu. Hastaların Apo A-1 ve HDL -C düzeyleri kontrollerden farksız bulunurken, Apo-B (p=0,000), total kolesterol (p=0,000), LDL-C (P=0,001), VLDL-C (P=0,008) ve trigliserid (p=0,019) düzeyleri kontrollerden yüksek bulundu. Hastaların Toronto Strok Strok Skalası ile Apo A-1 ve Apo B düzeyleri arasında yapılan değerlendirmede Apo B ile anlamlı korelasyon bulunurken (p=0,033), Apo A-1 ile korelasyon bulunmadı. Strok hastaları ile kontroller arasında oldukça farklı bir profilde izlenen lipid ve lipoproteinlerden Apo B nin Toronto skoru ile de korele bulunması Apo- B yüksekliğinin klinik profile de yakın ilişki ile yansıdığını düşünmektedir.</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda Gerçekleştirilen Açık Kalp Ameliyatları: Risk Faktörleri Ve Sonuçlar</Başlık>
<Özetçe>Seyhan Hastanesi Kalp Damar Cerrahisi Kliniği'nde 3 Ekim 1996-1 Mart 1998 tarihleri arasında 65 yaş ve üzerinde 91 hastaya açık kalp ameliyatı yapıldı. Bunlardan 83 hastaya aorta koroner bypass, 1 hastaya anevrizmektomi+aorta koronerbypass, bypass, 4 hastaya aort valve replasmanı +aorta koroner bypass, 1 hastaya mitral valve replasmanı+triküspide DE Vega anuloplasti+aorta koroner bypass, 2 hastaya aort valve replasmanı yapıldı. Ameliyattan sonra erken dönemde 8 hasta kaybedildi. Açık kalp ameliyatı için hasta seçiminde bugün için kronolojik yaş tek başına bir endikasyon kriteri olmaktan çıkmıştır. İyi bir anestezi ve cerrahi teknik, agresif ve dikkatli bir ameliyat sonrası bakım uygulanması morbidite ve mortaliteyi azaltarak başarılı sonuçlar alınmasını sağlamaktadır.</Özetçe>
<Anahtar>Geriatri, Açık kalp cerrahisi, Kapak replasmanı, Aorta koroner bypass</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda İlaç Tüketimi</Başlık>
<Özetçe>Polifarmasinin yaşlılarda daha çok yan etki ve etkileşimle birlikte, hastanelerde yatış ve iyileşme süresinde uzamaya neden olduğu görüşünden hareketle 1988 yılında yapılan 106 olguluk çalışma, ilaç tüketiminde değişiklik olup olmadığının anlaşılması amacıyla 10 yıl sonra 207 yaşlı sayısı ile tekrarlanmıştır. Yeni çalışmada ilaç tüketim oranı %84 olarak saptanmıştır. Doktor kontrolü ile kullanılan ilaçlar arasında birinci sırayı analjezik antiinflamatuarlar, ikinci sırayı kardiyovasküler sistem ilaçları ve üçüncü sırayı endokrin-metabolizma ilaçları almıştır. 1988 yılında yapılan çalışmada, ilaç tüketim oranı % 90 olarak belirtilmiştir. İlaç tüketim oranı 10 yıl öncesine göre bir miktar azalmakla birlikte belirgin fark bulunamamıştır. Bu çalışmada tüm klinisyen ve farmakologların işbirliği ile ilaç kullanımının rasyonelize edilmesi gerekliliği vurgulanmıştır.</Özetçe>
<Anahtar>Yaşlı populasyon, İlaç kullanımı</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Etik Açıdan Yaşlılık ve Hekim-Hasta İlişkileri</Başlık>
<Özetçe>Bilindiği gibi geriatri insan yaşamının 65 yaş ve üstü dönemindeki sağlık sorunlarıyla ilgilenen disiplinlerarası bir alandır. Ülkemizde oldukça yakın tarihli bir geçmişi olan geriatri için özellikle hekim-hasta ilişkilerine ve sınırlı kaynakların paylaşılması bağlamında tıp uygulamalarına yansıyan ve etik açıdan düşünülmesi gereken pek çok değer sorunu bulunmaktadır. Bu makalede yaşlılık olgusunun tıp etiği bağlamında nasıl ele alınabileceği üzerinde durulmuş ve hekim-hasta ilişkilerini de içeren bir niceliksel çalışmanın konuyla ilgili sonuçları tartışılmıştır. 524 hekimin katıldığı 16 soruluk bir etik tercihler anketinin kullanıldığı çalışmada hekim-hasta ilişkilerine etki edebilecek birkaç değişkenin (hastaların cinsiyeti, ekonomik düzeyleri, dinsel inançları ve yaşları) etkisi araştırılmıştır. Örneklemin % 10'una yakın bir bölümü, hekimlerin hastalarına davranışlarında hasta yaşının önemli bir etken olduğunu belirtmiştir. Bir durum değerlendirmesi sayılmakla birlikte, yaşın hastalar arasında ayrım yapılabilecek bir etken olarak görülmesi ilgi çekicidir.</Özetçe>
<Anahtar>Tıbbi etik, Yaşlılık, Hekim-hasta ilişkileri, Tutumlar, Ayrımcılık</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlanmanın ve Ölümün Evrimsel Öyküsü</Başlık>
<Özetçe>Bu yazıda, RNA molekünün oluşumundan, DNA molekülünün oluşumuna, prokaryotlara, ökaryotlara, çok hücreliliğe, bellek oluşumuna geçişin öyküsü verilmiştir. Hücre ve doku organizasyonu kurulurken katılan yapıların farklılaşmasının (sinir hücrelerinde) yaşlanma ve ölümle olan ilişkisi ele alınmıştır. Ölüm mekanizmasının, canlılar dünyasına girmesiyle birlikte evrimsel gelişmedeki olumlu etkisi irdelenmiştir. Eşeysiz çoğalmadan eşeyli çoğalmaya geçişle birlikte, yani mayozun bulunuşu ile birlikte, canlılar dünyasında hem gamet düzeyinde hem zigot düzeyinde ortaya çıkan çeşitlenme ve bunun evrimsel seçmedeki olumlu yönü vurgulanmıştır. Ayrıca mitokondriler neden sadece yumurta tarafından yavruya verildiği yaşlanma biyolojisi açısından incelenmiştir. Yaşam süreci içerisindeki etkileşmelerin, örneğin, sıcaklığın, morötesi ve diğer yüksek enerjili ışınların, hücre içerisinde oluşan serbest radikallerin, başta insektisitler olmak üzere doğal olarak alışık olmadığımız diğer kimyasal maddelerin yaşlanma üzerindeki olumsuz etkileri ve en sonunda da hem mitokondri hem çekirdek DNA'sındaki tahribatların ve olası yer değiştirmelerin yaşam uzunluğu üzerindeki olumsuz etkisi incelenmiştir. Sonunda da önümüzdeki yıllarda ve yüzyıllarda yaşlanma ve ölüm ile ilgili olası gelişmelerin bir yorumu ve projeksiyonu verilmeye çalışılmıştır.</Özetçe>
<Anahtar>Yaşlanma, Evrim, Mitokondri, Telomer, Mayoz, Apoptosis</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Pineal Bez ve Yaşlanma</Başlık>
<Özetçe>Pineal bez nöroendokrin bir organdır ve kendisinin en iyi bilinen ana hormonu melatonin yoluyla, birçok organ ve sistem üzerine güçlü bir düzenleyici etkisi vardır. Vücutdaki diğer organ fonksiyonlarında olduğu gibi, pineal bezde de ilerleyen yaşla birlikte gerilemeler oluşur ve bu melatoninin azalmasıyla kendini gösterir. Melatoninin kan ve dokulardan kaybı, psikosomatik bozuklar, tümoral hastalıklar, immün zayıflamalar ve enfeksiyonlar gibi yaş-bağımlı bazı değişikliklere neden olmaktadır. Yazıda memeli canlıda pineal ve yaşlanma süreci ile birlikte melatonin ritim değişiklikleri özetlenmiştir.
</Özetçe>
<Anahtar>Pineal bez, Melatonin, Yaşlanma</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılık Çağı Depresyolları</Başlık>
<Özetçe>65 yaş üzeri ''yaşlı'' olarak tanımlanmaktadır. Bu yaş grubunda klinik açıdan önemli kabul edilen depresyon sıklığı % 15-20 kadardır. Ağır depresyon oranı ise %3 kadardır. Hastanede yatan olgularda bu oran %30'a dek çıkmaktadır. Yaşlılık çağında süregelen fiziksel hastalıklar sıktır. Bu hastalıklarda önemli depresyon nedenleri arasındadır. Yaşlılık çağı depresyonları belirtileri açısından gençlerde ve orta yaşlarda görülen depresyonlardan ayrılmaktadır. Yaşlılarda bilişsel bozukluklar ve somatik belirtiler sıktır. Bu olgularda tedavide ilaç seçerken antikolinerjik, sedatif ve hipotansif etkileri az olan, uygulama kolaylığı olan ilaçlar seçilmelidir.</Özetçe>
<Anahtar>Yaşlı, Depresyon, Tedavi</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Nöroloji Kliniğinde Yatarak Tedavi Gören Geriatrik Hasta Grubunun Özellikleri</Başlık>
<Özetçe>Geriatrik yaş grubundaki hastalarda nörolojik sorunlara oldukça sık olarak rastlanır. Bu nedenle de, nöroloji kliniklerinde yatarak tedavi gören hastaların çoğunun geriatrik yaş grubunda olduğu kanısı hakimdir. Çalışmanın amacı bu kanının doğruluğunu araştırmak ve geriatrik hasta grubundaki nörolojik tanıların dağılımını ve mortalite oranını saptamaktır. Ankara Tıp Fakültesi Nöroloji Anabilim Dalı'nda 1997 yılında yatarak tedavi gören hastalar retrospektif olarak incelenmiş ve 65 yaş ve üzeri geriatrik yaş grubu (''yaşlı''), 64 yaş ve altı ''yaşlı olmayan'' grup olarak kabul edilmiştir. Kliniğimizde 1997 yılında yatarak tedavi gören toplam 1000 hastanın sadece %32'si ise 65 yaş ve üstünde olup ''yaşlı''gruba girmektedir. Gruplar istatistiki olarak nörolojik tanı açısından karşılaştırıldıklarında iskemik (%57.2) ve hemorajik (%7.5) serebrovasküler olaylar ve demans (%4.4) ''yaşlı'' grupta, santral sinir sisteminin demiyelinizan hastalıkları (%10.4), nöromüsküler bileşke hastalıkları (%3.8), epilepsi (%3.8), başağrısı (%3.1) ataksi (%1.8) ve ''diğer'' başlığı altındaki hastalıklar ''yaşlı olmayan'' grupta anlamlı olarak daha fazladır. ''Yaşlı'' drupta vefat oranı ''yaşlı olmayan'' gruba göre iki kat daha fazladır. Sonuçta, Nöroloji Anabilim Dalı'nda yatarak tedavi gören hastaların çoğunun genel kanının aksine geriatrik yaş grubunda olmadığı, Nöroloji Anabilim Dalı'nda yatarak tetkik ve tedaviyi gerektiren hastalıkların yaş gruplarına göre belirgin farklılıklar gösterdiği ve nörolojik bir hastalığa bağlı olarak vefat oranının geriatrik yaş grubunda daha fazla olduğu görülmüştür.</Özetçe>
<Anahtar>Geriatri, Nöroloji, Geriatrik Nöroloji, Yaşlılık, Mortalite</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlı Kolon Kanseri Hastalarında Cerrahi Tedavi</Başlık>
<Özetçe>Kanserden ölüm nedenleri arasında ön sıralarda yer alan kolorektal kanserler ağırlıkla ileri yaşlarda gözlenir. Ancak yaş ilerledikçe eşlik eden sistemik hastalıklar artmakta ve hastanın tedavi planını etkileyebilmektedir. Bu çalışmada 70 yaş ve üzeri 109 kolorektal kanserli hastanın verileri aynı dönemde tedavi görmüş 70 yaş altı 619 hastanın bilgileri ile karşılaştırılmıştır. Yaşlı hastalar gençlere göre daha fazla intestinal obstrüksiyon ile başvurmaktadır (% 18.1'e karşı %11.3 (p= 0.29)). En sık görülen yakınmalar olan rektal kanama ile ağrı her iki grupta aynı oranda bulunmaktadır. Rektal muayene ile rektumda kitle saptanan hasta oranı her iki grupta 1/3 düzeyindedir. Gruplardaki hastaların tümör evreleri birbirine yakındır ve uygulanan küratif cerrahi oranı %68'dir. Ameliyat sonrası dönemde yaşlı hastalardaki morbidite ile genç hastalardaki morbidite aynıdır. Ancak yaşlı hastalarda ameliyat sonrası mortalite daha fazladır (%14.7'e karşı :%4.2'dir (p=0.005)). Yaşlı hastalar için uygulanan cerrahi tedavi genç hastalara uygulanan tedavi ile aynı olmalıdır. Ancak yaşlılarda eşlik eden hastalıklar nedeniyle ön hazırlık iyi yapılmalı ve gerekli önlemler alınmalıdır.</Özetçe>
<Anahtar>Kolorektal kanser, Cerrahi, Tedavi, Yaşlı hasta</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Sağlıklı Türk Yaşlılarında Otoantikor Prevalansı</Başlık>
<Özetçe>Yaşlılığa bağlı olarak immün sistemde de değişiklikler olduğu ve bazı otoantikorların prevalansında artış görüldüğü bildirilmiştir. Bu çalışma sağlıklı Türk yaşlılarında bazı otoantikorların prevalansını belirlemek için planlandı. Toplam 21 vaka çalışmaya alındı. Bunların 11'i 60 yaşının üzerindeydi ve yaş ortalaması 67.63± 8.32 yıl idi, 10'u ise 30 yaşının altındaydı ve yaş ortalaması 25.1±4.4 yıldı. Anti-nükleer antikorlar (ANA), anti-nötrofil sitoplazmik antikorlar (ANCA), romatoid faktör (RF) ve ekstraktabıl nükleer antijene karşı antikorlar (ENA) serumda çalışıldı. ANA, ANCA, RF ve ENA prevalansları yaşlılarda sırası ile %9.09,%0,%0 ve %9.09 olarak ve gençlerde de yine sırasıyla %10,%0,%10 ve %20 olarak bulundu. Yaşlılarda ve genç kontrol grubunda otoantikor görülme sıklığı açısından istatistiksel olarak anlamlı bir fark yoktu. Sonuç olarak bizim toplumumuzda otoantikorlar yaşlılıkta nonspesifik olarak artmamaktadır ve türk halkının sağlık durumu değerlendirilirken bunların pozitif bulunmaları dikkate alınmalıdır. Ancak daha çok sayıda hasta ile yapılacak olan çalışmalar daha güvenilir olacaktır.</Özetçe>
<Anahtar>Yaşlılık, otoantikor, ANA, ANCA, RF, ENA</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Sağlıklı Yaşlı Bireylerde Motor ve Duyusal Sinir İletimi Değerleri</Başlık>
<Özetçe>Yaş, sinir iletimi çalışmalarını etkileyen önemli bir faktördür. Biz de çalışmamıza 50-70 yaş arası (yaş ortalaması 58.2±7.3) 19'u kadın 11'i erkek toplam 30 sağlıklı, gönüllü birey aldık. Üst ekstremitede median ve unlar sinirlerin hem duyu hem de motor sinir iletimlerini, alt ekstremitede ise peronealis profundus, tibialis posterior motor sinirleri ile sural duyusal sinir iletimlerini değerlendirdik. Sinir iletiminin yanı sıra distal latans ve amplitüd parametrelerini de araştırdık. Elde ettiğimiz değerleri 25-35 yaş arası genç erişkin değerleriyle istatistiksel olarak karşılaştırdık. Sonuç olarak, median, unlar motor sinir iletim hızları ile peroneal, posterior tibial ve sural sinir iletim hızlarında ve distal latanslarında istatistiksel olarak anlamlı bir yavaşlama tesbit ettik (p-0.05). Median ve unlar duyu sinir iletimleri ile distal latanslarında anlamlı bir fark saptamadık.</Özetçe>
<Anahtar>Motor ve duyusal sinir iletimi çalışmaları, Yaşlılık.</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>

<makale>
<Etiket>Dahili Tıp-</Etiket>
<Başlık>Alzheimer Hastalığı</Başlık>
<Özetçe>65 yaş üzerindeki popülasyonda % 3-11 prevalansı olan Alzheimer Hastalığı yaşlılığın önemli bir problemidir. Son yıllarda yapılan çok sayıda araştırmalar sonucu hastalığın klinik özellikleri, nöropatoloji, genetiği ve tedavisi hakkında yeni bilgi birikimleri oluşmuştur. Bu derlemede söz konusu gelişmeler özetlenecektir.</Özetçe>
<Anahtar>Alzheimer Hastalığı, Epidemiyoloji, Patogenez, Genetik, Klinik, Tedavi</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Böbrek ve Yaşlanma</Başlık>
<Özetçe>Yaşlanma böbreklerde hem yapısal hem de fonksiyonel değişikliklere neden olur. Hastalık ya da stres anında, yaşlılarda değişen koşullara böbreğin adaptasyonu azalmaktadır. Bu nedenle genç bireyler tarafından kolaylıkla tolere edilebilen koşullar yaşlılarda sıvı-elektrolit bozuklukları ve böbrek yetmezliğine neden olabilmektedir. Klinisyenin yaşlanma ile ortaya çıkan bu değişikliklerden haberdar olması yaşlılarda daha sık rastlanan klinik sorunların engellenmesini ve daha iyi tedavi edilmesini sağlar. Bu yazıda yaşlanma ile böbrek morfolojisinde ve fizyolojisinde ortaya çıkan değişiklikler ve bunların klinik önemi gözden geçirilmiştir.</Özetçe>
<Anahtar>Yaşlanma, Böbrek, Sıvı-Elektrolit</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda İşitme, Ses ve Konuşma Bozuklukları</Başlık>
<Özetçe>Bu derlemedeki temel amaç, sosyal iletişimin üç temel öğesi olan işitme, ses ve konuşmanın yaşa bağlı olarak gösterdiği değişikliklerin yaşlılar üzerinde olası etkilerinin değerlendirilmesi, bu etkilerin çeşitli disiplinler ile olan ilişkilerinin incelenmesidir. Ayrıca, işitme kaybı ve/veya ses ve konuşma bozukluğu olan yaşlıların topluma tekrar entegre edilebilmesi için uygulanabilecek rehabilitatif yöntemler açıklanmaya çalışılmıştır.</Özetçe>
<Anahtar>Yaşlanma, Presbiakuzi, Ses ve Konuşma Bozuklukları</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Menopoz ve Hormon Replasman Tedavisi Osteoporoz, Kardiyovasküler Hastalıklar, Karbonhidrat Metabolizması ve Kanser Gelişimi vb Üzerindeki Etkileri</Başlık>
<Özetçe>Toplumlarda beklenen yaşam oranı arttıkça menopozdaki kadın nüfusu da önemli bir artış göstermektedir. 
Uzun süre fizyolojik bir olay olarak kabul edilen menopozun artık hızlı yaşlanma ve vazomotor semptomların ötesinde kemiklerde, kardiyovasküler sistemde, 
karbonhidrat ve lipit metabolizmasında yaptığı değişikliklerle önemli sağlık sorunları yarattığı bilinmekte ve önlemler alınmak istenmektedir. 
Premenopozal dönemden itibaren osteoporoz belirgin şekilde hızlanmakta HRT ile durmaktadır. Kanda menopozu takiben HDL/LDL kolesterol oranı bozulmakta, arterioskleroz, plak oluşumu artmakta, insulun resiztansı, 
EDRF'deki azalmaya bağlı olarak vasküler rezistansta artma ortaya çıkmakta ve bütün bunlar hormon replasman tedavisiyle engellenebilmektedir. Bu amaçla çeşitli estrojen preparatları oral veya transdermal yoldan verilmekte ve çoğunlukla iyi tolere edilmektedir. 
Tedavinin iki kontrendikasyonu hastada ağır karaciğer hastalıkları ve meme Ca olmasıdır. Tedavinin yan etkileri endometrium Ca oranındaki ve 10 yıllık kullanımdan sonra ortaya çıkan meme kanseri riskindeki hafif artıştır.</Özetçe>
<Anahtar>Menopoz, HRT, Osteoporoz, Koroner Arter Hastalığı, Meme kanseri, Endometrium kanseri.</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Akut Karınla Başvuran Geriatrik Hastalarda Cerrahi Tedavi ve Sonuçları</Başlık>
<Özetçe>Bu çalışmanın amacı akut karın ile başvuran geriatrik hastalarda cerrahi tedavi ve sonuçlarını değerlendirmektir. Akut karın ile başvuran altmışbeş yaş üzerindeki seksen hasta retrospektif olarak değerlendirildi. Yaş, cinsiyet, ASA sınıflandırması, altta yatan hastalık, şikayetlerin başlangıcından başvuruya kadar geçen süre, takip süresi gibi değişkenlerin morbidite, mortalite ve hastanede kalış süresi üzerindeki etkileri incelendi. Erkek/kadın oranı 1.3, yaş ortalaması 72.4 olarak bulundu. En sık akut karın sebepleri bilier sistem hastalıkları (%38.8), intestinal obstrüksiyon (%31.3), peptik ülser perforasyonu (%12.5), ve akut apandisitti (%8.7). Hastaların American Society of Anaesthesiology (ASA) ortancaları 3'tü ve %76.3'ünde en az bir adet altta yatan hastalık bulunmaktaydı. Mortalite hızı %17.5 olarak gerçekleşti. ASA derecesi mortalite ve komplikasyon gelişimi ile yoğun bakımda ve hastanede kalış süresini anlamlı derecede etkilemekteydi. Başvuruda şok varlığı, malignite, erkek cinsiyette olmak, mekanik ventilasyon ve transfüzyon uygulanması mortalite hızını arttıran faktörler olarak bulundu. Hastaların %58.8'inde postoperatif komplikasyon gelişti. Bu hastalarda yoğun bakımda ve hastanede kalış süresi ve mortalite hızı anlamlı derecede yüksek bulundu. Yaş, altta yatan malignite dışında bir hastalık varlığı, şikayetlerin başlangıcı ile hastaneye başvuru zamanı arasında geçen süre, takip süresi ve ameliyat süresi ile mortalite hızı arasında anlamlı bir ilişki bulunamadı.
</Özetçe>
<Anahtar>Geriatrik, Akut karın, Acil cerrahi, ASA sınıflandırması</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Somatosensoryel Uyandırılmış potansiyeller üzerine yaş ve cinsiyetin etkileri</Başlık>
<Özetçe>Somatosensoryel uyandırılmış potansiyelleri etkileyen fizyolojik faktörler arasında yaş, boy ve cinsiyet önemli bir yer tutmaktadır. Biz de çalışmamıza yaşları 20-70 arasında değişen (ortalama 40,9±12,8) 32 erkek, 64 kadın olmak üzere toplam 96 sağlıklı gönüllü kişiyi aldık. Yaşa göre (20-35, 45-54 ve 55-70 yaş arası 3 gurup) ve cinse göre gruplandırdığımız kişilerde mediyan sinir antidromik duyusal ve motor sinir iletim hızları ile mediyan sinir uyarımıyla somatosensoryel uyandırılmış potansiyel (SUP) kayıtlarını aldık. SUP kaydı için Erb noktası, uluslararası 10/20 sistemine göre belirlenmiş servikal ve kortikal noktaları tercih ettik. N9, N13, N20 pik latans ve amplitüdleri ile santral iletim zamanı (SİZ)'nı değerlendirdik. Yaş ve cinsiyetle SUP değerlerinin ne kadar etkilendiğini araştırdık. Sonuç olarak, yaş ve cinsin N9, N13 ve N20 pik latans ve amplitüdleri ile SİZ üzerine farklı etkileri olduğunu gördük.</Özetçe>
<Anahtar>Somatosensoryel uyandırılmış potansiyeller, Yaş, Cinsiyet</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Demanslı yaşlı hastalarda beyin SPECT bulguları</Başlık>
<Özetçe>Demans terimi, bilinç bozukluğu olmaksızın zeka, hafıza ve kişilikte akkiz, global ve progresif değişikliklerden oluşan klinik paterni tarif etmede kullanılır. Yaşlılarda, demansın en sık formu Alzheimer hastalığıdır (AH); demansın ikinci sıklıkta sebebi ise multiinfarkt demansdır (MID). Çeşitli Single Photon Emission Computed Tomography (SPECT) çalışmalarında demanslı hastalarda nörofizyolojik fonksiyonlarla serebral kan akımı (rCBF) arasında korelasyon gösterilmiştir. Biz de bu çalışmamızda değişik demans tiplerinde serebral kan akımı değişikliklerini incelemeyi amaçladık. Çalışmaya, nörolojik muayene ve psikometrik testlerle demans tanısı konmuş, 4 kadın, 6 erkek toplam 10 hasta alındı. Hastaların yaş aralığı 65-81 yıl idi. Hachinski değerlendirmesinde 7 puan üstü vasküler demans, 4 puan altı AH olarak kabul edildi. Hastalar Tc-99m HMPAO verildikten 20 dk. sonra, SPECT görüntüleri alındı. Kaydedilen bu görüntüler gama kameranın bağlı bulunduğu bilgisayarda işlemlenerek transaksial, sagittal ve koronal kesitler, ayrıca orbito-meatal düzleme paralel kesitler elde edildi. Bu kesitler görsel olarak değerlendirildi. Serebral kortekste normalden düşük düzeyde tutulum gösteren alanlar patolojik kabul edildi. Hastaların SPECT bulgularının sonuçları CT veya MRI bulguları ile karşılaştırıldı. Hastalarımızın demans tipleri ile SPECT bulguları arasında uyumluluk bulundu. Bununla birlikte bizim hastalarımız içerisinde MID'lı hastaların sayısı önceki çalışmaların aksine diğer demans tiplerine göre daha fazlaydı.</Özetçe>
<Anahtar>SPECT, Yaşlılık, Demans</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlıda Ağız ve Diş Sağlığı</Başlık>
<Özetçe>Ağız sağlığının bozulması yaşlanmanın doğal bir sonucu değildir. Bu durum sistemik hastalıklara, ilaç kullanımına, uygun olmayan beslenmeye veya koruyucu ağız bakımının olmamasına bağlı olarak gelişir. Tıp doktorları, yaşlı hastaları genellikle dişhekimlerinden daha sık muayene ederler. Bu yüzden yaşlıda ağız sağlığının devamlılığının sağlanmasında, tıp doktorlarının rolü büyüktür. Genel olarak, yaşlanma ile ilgili olduğu düşünülen oral değişiklikler; diş kaybı, tükürük akış hızının azalması, oral mukoza ve kaslarda atrofi ve tad duyusunun azalmasıdır. Yaşlıda görülen diş kayıplarında, periodontal hastalık; kök çürüklerine kıyasla daha etkin bir faktördür. Yaşlı popülasyonun önemli bir bölümü hareketli protez kullanmaktadır. Bu protezler, mukozal dokuların hem görünümlerini ve hem de bütünlüğünü etkileyen değişikliklere yol açabilir. Yukarıda söz edilen bütün faktörler, sonuç olarak, yaşlı bireylerde çiğneme ve dolayısıyla beslenme bozukluklarına neden olur.</Özetçe>
<Anahtar>Yaşlı, Ağız, Dişler</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda Gastrointestinal sistem Cerrahisi</Başlık>
<Özetçe>Yaşlılarda yaşlanma sürecine bağlı olarak hücresel düzeyde ve organ sistemlerinde giderek artan bozukluklar olmaktadır. 
Bu nedenle yaşlılarda cerrahi tedavi gerektiren durumlar daha az tolere edilmektedir. 
Gastrointestinal sistemde cerrahi tedavi gerektiren hastalıklar genelde yaşlanma sürecinin bir sonucudur. 
Cerrahi tedavideki amaç, yaşam süresini uzatmak ve bir o kadar önemli olan yaşam kalitesini korumaktır. 
Acil cerrahi girişim ve eşlik eden hastalıklar kronolojik yaştan daha önemli risk faktörleridir. Gastrointestinal sistemde, eşlik eden hastalıklar kontrol altına alındığında tüm cerrahi girişimler güvenle uygulanabilir.</Özetçe>
<Anahtar>Yaşlı, Gastrointestinal, Cerrahi, Eşlik eden hastalık, Emergency</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Erektil Disfonksiyon tedavisinde yeni oral ajan Sildenafil Sitrat</Başlık>
<Özetçe>Erkek erektil disfonksiyonu patofizyolojisinin aydınlatılmasına yönelik çalışmalar, 1982'de intrakavernozal bir ajan olan papaverinin kullanıma girmesi ile büyük bir hız kazanmasına karşın, hastaların oral spesifik bir tedavi konusundaki beklentileri 1998 yılına kadar gerçekleşmemişti. Yazının amacı, bu yönüyle spesifik bir ilaç olan sildenafil sitratın hastalar için ne derece bir umut olduğunu irdelemek yönünde olacaktır.</Özetçe>
<Anahtar>Ereksiyon, Empotans, Tedavi, Oral, Sildenafil</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda yara iyileşmesi : Fark var mı ?</Başlık>
<Özetçe>Yara iyileşmesi, yaralanma sonucu organizmada gelişen son derece kompleks bir biyokimyasal olaylar zinciridir. Yara iyileşmesi, kabaca hemostaz ve inflamasyon, proliferasyon ve maturasyon olarak adlandırılan ayrı ama birbiriyle iç-içe olan üç aşamadan oluşur. Bu aşamalardan herhangi birindeki bozukluk yara iyileşmesini olumsuz yönde etkiler. Yaşlanma sürecinde vücuttaki genel fizyolojik değişiklikler çerçevesinde bu aşamalarda da bazı farklılıklar ortaya çıkar. Bu konuda yapılan çalışmalarda çelişkili sonuçlar verilmiştir. Ancak genel olarak değerlendirildiğinde, ek sistemik hastalığı olmayan veya bu hastalığı kontrol altında olan yaşlılarda, yara iyileşmesinde klinik öneme yol açan bir bozukluk yoktur.</Özetçe>
<Anahtar>Yaşlılık, Yara iyileşmesi, Cerrahi,</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlıda ilaç kullanımı</Başlık>
<Özetçe>Yaşlanma ile birlikte hastalık insidansının artması nedeniyle, geriatrik grubu oluşturan altmış beş yaşın üzerindeki kişilerde polifarmasi yaygındır. Yaşlılarda ilaç kullanımı poliklinik hastalarında günde üç ila altı iken, bu sayı yatan hastalarda ortalama olarak on ila on beş olabilmektedir. Birçok hastalığın birlikte bulunmasının oluşturduğu klinik tabloya ek olarak; çoğul ilaç kullanımının ve bu ilaçların yan etki ve etkileşimlerinin de varolan patolojilere olan katkılarının ayırt edilebilmesi için, ilaç farmakolojisinin yaşlılardaki özelliklerinin iyi bilinmesi gereklidir. Bunun yanı sıra yaşlanmaya özgü fizyolojik, metabolik ve psikososyal faktörlerin de bilinmesi gereklidir. Yaşlılarda renal klirens neredeyse yarıya inmiştir. Hepatik klirenste belirgin bir değişiklik olmamasına rağmen, splanknik kan akımındaki değişiklikler ve motilitede oluşan bazı faktörlerden ötürü ilaçların eliminasyonunda farklılıklar olmaktadır. Yaşlanma ile birlikte sıklıkla görülen bir başka özellik olan kognitif fonksiyonlardaki kayıp da, tedaviyi olumsuz yönde etkilemektedir. İlaçların alınmasının unutulması ile yetersiz tedavi veya fazla alınması ile ilaç toksisitesi ile karşılaşmak olasıdır. Tedavideki en önemli kişi hastadır; ancak hekimin tutumu kompliyans sağlanmasındaki en önemli faktörlerden biridir. Bu derlemede yaşlanma ile oluşan fizyolojik değişiklikler, bunların ilaç farmakolojisine olan katkıları, önemli organ sistemi etkileşimleri,ilaçların yan etkileri ve birbirleri arasındaki etkileşimler ve yaşlı kişilere reçete yazılırken üzerinde durulması gereken noktalar ele alınmıştır.</Özetçe>
<Anahtar>Geriatri, İlaç kullanımı, Polifarmasi, Kompliyans,Toksisite,</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Göziçi lens implantasyonu ile gerçekleştirilen senil katarakt cerrahisinde görsel sonuçlar</Başlık>
<Özetçe>Yaşlılık kataraktı nedeni ile ameliyat edilen ve göziçi lens implantasyonu yapılan hastalarda kazanılan postoperatif görme keskinliği ile buna bağlı olarak değişen yaşam kalitesinin incelenmesi. Senil katarakt tanısı konan 93 hastanın 106 gözüne, aynı cerrah tarafından ekstrakapsüler katarakt ekstraksiyonu ve arka kamara lens implantasyonu ameliyatı yapıldı. Postoperatif düzeltilmiş görme keskinliği ve günlük rutin işleri daha iyi yapıp yapamadığı her hasta için ayrı ayrı değerlendirildi. Hastaların 54'ü erkek, 39'u kadın iken, en genç hasta 43, en yaşlısı 89 olup, ortalama yaş 65.8 olarak tespit edilmiştir. Düzeltilmiş görme keskinliği, 0.1-0.3 aralığında 2 hasta (%1.88), 0.4-0.7 aralığında 57 göz (%53.7), 0.8-1.0 aralığında 46 göz (%43.3) olarak bulundu. İki hasta hariç, tüm hastalar günlük rutin işlerini ameliyat sonrası daha iyi yaptıklarını ifade ettiler. Göziçi lens implantasyonu ile gerçekleştirilen katarakt ekstraksiyonunu takiben görme keskinliğine ilişkin yapılan bu çalışma, modern katarakt cerrahisinin kullanılan ekstraksiyon tekniğinden bağımsız olarak, tamamen komplikasyonsuz olmamakla birlikte, mükemmel bir görme keskinliği sağlayan bir prosedür olduğunu göstermektedir.</Özetçe>
<Anahtar>Ekstrakapsüler katarakt ekstraksiyonu, İntraoküler lens implantasyonu, Görsel sonuç, Katarakt cerrahisi, Senil katarakt</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Fizik tedavi ve rehabilitasyon polikliniğine başvuran yaşlıların tanısal dağılımı</Başlık>
<Özetçe>Ülkemizde kas iskelet sistemi hastalıkların prevalansı konusunda yapılan çalışmaların yetersizliğinden yola çıkarak, 1.1.1998-31.12.1998 tarihleri arasındaki 1 yıllık dönemde Fizik Tedavi ve Rehabilitasyon polikliniğine başvuran, 65 yaş ve üzerindeki geriatrik hastaların tanıları retpospektif olarak gözden geçirildi. Tanılar başlıklar halinde gruplandırıldı. Yaş ortalamaları 69.4±15.7 olan 1026 kadın, 534 erkek toplam 1560 hasta çalışma kapsamında incelendi. Sonuç olarak çalışmada kadın hastaların sayısının erkeklerden belirgin olarak yüksek olduğu, yaşlara göre hasta dağılımına bakıldığında ise hastaların %76.4'nün 65-70 yaş arasında toplandığı görüldü. Tanılar arasında gonartroz (%33), jeneralize osteoartrit (%19.9) gibi dejeneratif eklem hastalıkları ve osteoporozun (%14) ilk sıraları aldığı, inflamatuar romatizmal hastalıklar ve diger tanıların ise bu hastalıkları izlediği belirlenmiştir.</Özetçe>
<Anahtar>Geriatri, Kas-iskelet sistemi hastalıkları, Prevalans</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda meme kanseri tanı ve tedavisi</Başlık>
<Özetçe>Kadınlarda en sık rastlanan malignite olan meme kanserinin görülme sıklığı yaşla birlikte artış göstermektedir. Buna karşın özellikle 65 yaş üstü kadınlarda meme kanseri tanı ve tedavisi ile ilgili prospektif klinik çalışmalar sınırlıdır. Yaşlı hastaların meme ile ilgili yakınmaları genç popülasyona göre biraz daha farklılık göstermektedir. Memede kitle ve mastalji bu yaş grubunda görülen en sık yakınmadır. Ancak yakınması ne olursa olsun hekime başvuran yaşlı kadın hastaların önemli bir kısmında biyopsi gerekliliği doğmaktadır. Yaygın bir kanı olan yaşlı kadınlarda meme kanserinin daha ileri evrelerde tanı konduğu düşüncesi, çoğu araştırmacı tarafından desteklenmemektedir. Meme kanserinin erken tanınmasında etkinliği kanıtlanmış tek tarama yöntemi olan mammografi, erken tanıda, bu yaş grubunda da önemlidir. Her yıl yapılacak meme muayenesi ile birlikte iki yılda bir mammografi, 65 yaş üstü kadınlarda önerilen tarama yöntemidir. Yaşlılarda meme kanserinin cerrahi ve medikal tedavi prensipleri kuramsal olarak daha genç popülasyondan farklılık göstermemektedir. Ancak bu yaş grubunda yandaş hastalıkların sıklıkla var olması nedeniyle optimum tedavi olanaklarının kullanılması mümkün olmayabilir. Bu nedenle meme koruyucu ameliyatlar, basit mastektomi, veya modifiye radikal mastektomi gibi cerrahi tedavi seçenekleri, tümörün evresi yanında hastanın istekleri ve genel durumu gözönüne alınarak bireyselleştirilmelidir. Yaşlı hastalarda kemoterapi ve radyoterapi aynen cerrahi tedavide olduğu gibi hastanın genel durumuna ve yandaş sorunlarına göre planlanmalıdır.</Özetçe>
<Anahtar>Meme kanseri, Yaş, Yaşlanma, Cerrahi tedavi, Yandaş sorunlar</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılık ve Hipertansiyon</Başlık>
<Özetçe>Gelişmekte olan ülkelerde 65 yaş ve üzeri olarak tanımlanan yaşlı popülasyonun yüzdesi giderek artmaktadır. Yaşlılardaki morbidite ve mortalitenin major sebebi kardiovasküler hastalıklar olup, gençlerde de olduğu gibi yüksek kan basıncı önemli bir risk faktörüdür. Yaşla birlikte özellikle sistolik kan basıncı artar ve yaşlıları kardiovasküler hastalık açısından büyük riske sokar. Koroner kalp hastalığı, konjestif kalp yetmezliği ve stroke insidansı hipertansif yaşlılarda normotansif yaşlılara oranla oldukça yüksektir. Yaşlılardaki mortalitenin %50'sinin ve morbiditenin %70 kadarının hipertansiyona bağlı olduğu düşünülmektedir. Biz bu derlemede, tanı ve tedavi açısından yaşlılardaki hipertansiyonun spesifik özelliklerini özetlemeye çalıştık.</Özetçe>
<Anahtar>Yaşlılık, Hipertansiyon</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Dejeneratif eklem hastalığı rehabilitasyonu</Başlık>
<Özetçe>Dejeneratif eklem hastalığı (osteoartrit), özellikle yaşlılarda önemli oranda disabiliteye yol açabilen, sinovyal eklemleri tutan kronik noninflamatuar ve sık görülen romatizmal hastalıklardan biridir. Osteoartritteki yapısal veya biyomekanik bozuklukları düzelttiği kanıtlanmış bir ajan bulunmamakta bu nedenle günümüzde hastalığın tedavisi genellikle semptomlara yönelik olmaktadır. Hastalardaki en sık yakınma ağrıdır. Ağrının azaltılmasında basit analjezikler, nonsteroidal anti-inflamatuar ilaçlar, lokal steroid enjeksiyonları, antispazmodikler yaygın bir biçimde kullanılmaktadır. Osteoartritin medikal tedavisinde ayrıca kıkırdak koruyucu veya iyileştirici ilaçlar denenmektedir. Bu ilaçların birçok yan etkileri olup etkinlikleri kısıtlıdır. Semptomların azaltılmaya çalışılmasının yanı sıra, fonksiyonların düzeltilmesi, fiziksel kısıtlılığın önlenmesi ve ilaç toksisitesinden de kaçınılması gereklidir. Bu nedenle, temel olarak eğitim ve psikososyal destek, iş-uğraşı tedavisi, egzersiz programları, fiziksel ajanlar ile biyomekanik ve bazı cerrahi uygulamaları kapsayan rehabilitatif yaklaşımlar tedavide önemli yer tutmaktadır. Ayrıca, ortalama yaşam süresinin giderek uzaması çeşitli hastalıklara bağlı morbiditeyi önlemek açısından rehabilitatif tekniklerin daha sık kullanımını gerektirmektedir. Osteoartritli hastaların uygun biçimde rehabilitasyonu da semptomların azaltılmasına, disabilitenin önlenmesine ve hastaların yaşam kalitesinin arttırılmasına yardımcı olacaktır. Bundan dolayı hekimlerin, hastaların ağrısını azaltan ve yaşam kalitesini belirgin ölçüde yükseltebilen bu rehabilitatif uygulamalar konusunda bilgi sahibi olması yararlı olacaktır. Bu makalede, dejeneratif eklem hastalığının tedavisinde sıklıkla kullanılan nonfarmakolojik yaklaşımlar özetlenmeye çalışılmıştır.</Özetçe>
<Anahtar>Dejeneratif eklem hastalığı, Osteoartrit, Rehabilitasyon</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılık ve depresyon - I: Tanı ve değerlendirme</Başlık>
<Özetçe>Depresyon yaşlı nüfusu etkileyen yaygın psikiyatrik bozukluklardan biridir. Tedavi edilmediğinde erken ölüm, genel sağlık durumunda bozulma gibi olumsuz sonuçlar yaratırken, doğru tanınıp, uygun bir şekilde tedavi edildiğinde yaşlının yaşam kalitesini arttırmak mümkün olabilmektedir. Yaşlanma sürecinde beyinde gelişen nörobiyolojik değişiklikler ve diğer sistemlerde ortaya çıkan işlev bozuklukları bilişsel ve bedensel işlevleri etkilediği için yaşlıda depresyonun tanınması güçleşmektedir. Bedensel hastalıkların, zihinsel ve ruhsal diğer hastalıkların varlığı, bireyin genel sağlık durumu, kullandığı ilaçlar da depresyon tablosunu karmaşık hale getirmektedir.</Özetçe>
<Anahtar>Yaşlılık, Yaşlanma, Depresyon, Tanı, Değerlendirme</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılık ve depresyon - II: Tedavi yaklaşımları</Başlık>
<Özetçe>Yaşlılıkta ortaya çıkan depresyonun tedavisi farmakolojik tedavi, elektrokonvulsif tedavi, psikoterapi ve psikososyal girişimleri içerir. Yaşlanan beynin psikotrop ilaçlara duyarlılığının artması, farmakokinetiğin değişmesi, çok sayıda ilaç kullanımı nedeniyle olası ilaç etkileşimleri yaşlılarda ilaç tedavisini özel kılmaktadır. Yaşlılıkta bilişsel yetilerde yıkım, savunma mekanizmalarında kalıplaşma, aktarım ve karşı aktarımlar ise psikoterapötik süreçleri güçleştirmektedir.</Özetçe>
<Anahtar>Depresyon, Tedavi, Antidepressifler, Psikoterapi, EKT</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda özürlülüğün değerlendirimine yönelik çok merkezli epidemiyolojik çalışma</Başlık>
<Özetçe>Özürlülük, Günlük yaşam aktiviteleri, Yardımcı cihazlar, Yaşlılık, Kronik hastalıklar</Özetçe>
<Anahtar>Beklenen yaşam süresinin uzaması ve toplumdaki yaşlı bireylerin sayısındaki artış ile özürlü yaşlı bireylerin sayısında bir artış olmaktadır. Özürlü yaşlı bireylerin sayısındaki artış sadece popülasyonun yaşlanmasına değil, aynı zamanda medikal teknolojinin kullanımına da bağlıdır. Özürlülük dinamik bir kavramdır ve değişik özürlülük tiplerini içerir. Özürlülük buzdağı tanımı, içerdiği problemlerin boyutunu oldukça iyi yansıtmaktadır. Zaman içerisinde özürlülük dalgalanmalar gösterebilir; bir kez özürlü olan, her zaman için özürlü olacaktır anlamına gelmez. Günlük yaşam aktiviteleri en önemli özürlülük göstergelerinden biri olmuştur. Çok merkezli bu çalışmanın amacı, 60 yaş üzerindeki bireylerde; özürlülük, günlük yaşam aktivitelerinde bağımlılık düzeyi, yardımcı cihaz kullanımı ve kronik hastalıkların prevalansını saptamaktı. Çalışmamızda özürlülük oranı kadınlarda %33.2, erkeklerde %29.4 idi. Çalışmaya katılan grupta ömür boyu özürlülük bildiren bireylerin oranı ise %4.1 idi. Günlük yaşam aktivitelerinde kadınların %46.8'i, erkeklerin %71.8'i bağımsız olduğunu bildirdi. En sık karşılaşılan kronik hastalıklar; hipertansiyon, osteoartrit, kalp yetmezliğ ve diabetes mellitus idi. Bu ülkemizde yaşlılarda özürlülük düzeyinin saptanmasına yönelik olarak yürütülen ilk çalışmadır. Yaşlılarda ortaya çıkan özürlülük genellikle hafif ve orta derecededir ve özürlülüğün önlenmesi klinisyenler için başlıca hedef olmalıdır.</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kentleşme ve Yaşlılara sunulan hizmetler</Başlık>
<Özetçe>Türkiye'de kentleşme ve sanayileşme özellikle büyük kentlerde, aile yapılarında önemli değişikliklere neden olmuştur. Ataerkil aile yapısından çekirdek (modern) aile yapısına çok hızlı bir geçişin sürdüğü ülkemizde bu değişimden en fazla etkilenen grup yaşlılardır. Yıllardır aile içinde söz sahibi olan yaşlılar kentlerde yaşam şartlarının güçleşmesi ile ailelere yük olmaya başlamıştır. Yaşlı öge ekonomik koşulların zorlu olduğu ülkelerde aile içinde, eskiden olduğu gibi ekonomik ve manevi yaşam yükünü paylaşamamaktadır. Bu durum aile içindeki samimi duyguların yitmesine ve saygının zayıflamasına neden olmaktadır. Böylece aile için bir anlamda yük olarak nitelendirilen yaşlı öge günümüzde kentlerde yeni yaşam koşullarında yeni aile modeline ve kent yaşamına uyum sağlayamamakta bu yapı içinde mutsuz olmaktadır. Bütün bu çevresel ve toplumsal sorunlar hızlı kentleşmeden kaynaklanan çarpıklıklar, bireylerin davranışlarındaki değişmeler yaşlılarla ilgili yeni hizmet modellerinin arayışını gündeme getirmiştir. Böylece yaşlılarla ilgili hizmet kurumlarının organizasyonu konusu da önem kazanmıştır.</Özetçe>
<Anahtar>Kentleşme, Yaşlılık, Hizmet</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Üst ekstremite sinir iletim çalışmalarında yaşa başlı olan değişiklikler</Başlık>
<Özetçe>Periferal sinir hastalıklarının tanısında sinir iletim çalışmaları oldukça sık kullanılmaktadır. Beklenen yaşam süresinin artması ile, giderek daha fazla yaşlı bireyde sinir iletim çalışmaları yapılmaktadır. Bu çalışmanın amacı sinir iletim çalışmalarında elde edilen parametrelere yaşın etkisini incelemektir. Çalışmaya yaşları 20-76 yıl arasında değişen, santral ve periferik sinir sistemi hastalığı öyküsü veya bulgusu olmayan 81 kadın katıldı. Sağlıklı kadınlarda her iki üst ekstremitede sinir iletim çalışmaları yapıldı. Median ve ulnar sinirleri değerlendirmek amacı ile, sabit ölçülü mesafelerin kullanıldığı standart sinir iletim teknikleri uygulandı. Yaş ile median sinir motor ve duyu iletim hızının azaldığı saptandı. Median sinir için duyu iletim çalışmaları incelendiğinde; bileşik duyu aksiyon potansiyeli amplitüdü ile yaş arasında negatif bir korelasyon olduğu görüldü. Ulnar sinir bileşik kas aksiyon potansiyeli ve bileşik duyu aksiyon potansiyeli amplitüdü ile, motor distal latansının da yaş ile ilişkili olduğu saptandı. Sinir iletim çalışmalarında elde edilen bazı parametrelerde yaşa bağlı değişiklikler olabilir ve bu parametrelerin yaşa göre düzenlenmesi tanısal duyarlılığı artırabilir.</Özetçe>
<Anahtar>Sinir iletim çalışmaları, Yaşlılık, Ulnar sinir, Median sinir, Normal değerler</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>60 Yaş üzeri kadınlarda Jinekolojik operasyonlar</Başlık>
<Özetçe>Bu araştırmada 60 yaş üzeri kadınlarda jinekolojik problemlere bağlı olarak uygulanması gereken operasyonların çeşitli parametreler (yaş, preoperatif tanı ve endikasyonlar, operasyon tipleri ve süreleri, komplikasyonlar, histopatolojik tanılar, hastanede kalış süreleri ve sistemik hastalıklar) kullanılarak incelenmesi ve kronolojik yaşın bu parametrelerle karşılaştırılması amaçlandı. SSK Ege Doğumevi ve Kadın Hastalıkları Hastanesi'nde 1996-1997 yılları arasında 60 yaş üzeri 214 hastada uygulanan jinekolojik operasyonlar tekrar gözden geçirildi. 69 vajinal operasyon, 145 abdominal operasyon uygulandı. 59 hastaya malignansi nedeniyle operasyon uygulandı. 16 hastada postoperatif komplikasyon gelişti. Operasyona bağlı ölüm olmadı. Bu çalışmadan da anlaşılacağı üzere preoperatif iyi hazırlanmış yaşlı hastalar majör jinekolojik operasyonları rahatlıkla tolere edebilmektedir. Ancak peroperatif ve postoperatif takibin daha hassas yapılması gerektiği ve hasta yaşı ilerledikçe, hastaya gerek duyulan kan transfüzyonu ve postoperatif hastanede kalış süresinin daha da arttığı anlaşılmaktadır. Ayrıca yapılmış olan operasyonların endikasyonlarına göre bu yaş grubunda normal olarak beklenileceği üzere malignansi endikasyonlarının normal yaş gruplarına göre daha fazla olduğu görülmektedir. Öte yandan diğer sistemlerde yaşlanmaya bağlı olarak meydana gelen değişimler ve oluşan hastalıklar yapılacak operasyonlarda önemli engel olarak karşımıza çıkmaktadır. Dolayısıyla 60 yaş üzeri kadınlara cerrahi uygulama gerektiğinde, bu ameliyatları, kardiyovasküler, pulmoner ve renal komplikasyonları da gözönüne alarak, sonuç, morbidite ve mortalite açısından iyi değerlendirmek gereklidir.</Özetçe>
<Anahtar>Yaşlılar, Jinekolojik operasyon, Morbidite, Tolerabilite</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşın insülin direnci ve sekresyonuna etkisi</Başlık>
<Özetçe>İnsülin direncinin üç önemli bileşeni; artmış trigliserid düzeyi, azalmış HDL kolesterol düzeyi ve LDL kolesterol bileşimindeki değişikliklerdir. İnsülin direnci diğer taraftan hem direkt olarak aterosklerozun patogenezinde etkili olurken, hem de hipertansiyona yol açarak zararlı etki göstermektedir. Yaşla beraber insülin direnci ve salınmasında ortaya çıkan anormallikler obesite ve sedanter yaşam gibi değiştirilebilir faktörlere mi, yoksa bazı instriksik veya bilinmeyen başka faktörlere mi bağlıdır? İnsüline duyarlı bir enzim olan lipoprotein lipazdaki yetmezlik insülin direnci gelişen kişilerde görülen kalıntı partiküllerinin anormal seviyelerini açıklayabilir. İnsülin direnciyle ilişkili olarak artmış sodyum duyarlılığı da hipertansif hastalarda aterosklerotik kardiovasküler hastalıklar açısından önemli bir risk faktörüdür. Kilo kaybı, uygun diyet ve egzersiz ile yaşlılarda insülin direncinin kısmen tersine döndürülebileceği düşünülmektedir. Yaşlılarda yapılan klinik çalışmalar sırasında saptanan hiperinsülineminin, obezite ve kötü yağ dağılımına bağlı olduğu düşünülmektedir. Diğer taraftan, çok yaşlılarda, çapraz karşılaştırmalı çalışma bulguları, daha düşük kilolu ve daha düşük vücut yağı oranları olanlarda glikoz toleransının bozulduğu gösterilmiştir. Bu durumun, yaşla birlikte beta hücre fonksiyonlarında tedrici olarak gelişen fonksiyon kaybına bağlı olduğu ileri sürülmektedir. Yaşın insülinin hem salınması, hem de fonksiyonları üzerindeki etkileri değerlendirilirken, vücut üzerindeki etkileri de göz önünde bulundurulmalıdır. Yaşlanma sırasında renal arterde ortaya çıkan hem insülin duyarlığındaki bozukluk, hem de insüline bağlı vazodilatasyonda ortaya çıkan değişiklikler yaşa bağlı olarak gelişen hipertansiyonda önemli rol oynar.</Özetçe>
<Anahtar>Yaşlanma, Böbrek, İnsülin direnci, Ateroskleroz</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşlılarda özürlülüğün değerlendirimine yönelik çok merkezli epidemiyolojik çalışma</Başlık>
<Özetçe>Beklenen yaşam süresinin uzaması ve toplumdaki yaşlı bireylerin sayısındaki artış ile özürlü yaşlı bireylerin sayısında bir artış olmaktadır. Özürlü yaşlı bireylerin sayısındaki artış sadece popülasyonun yaşlanmasına değil, aynı zamanda medikal teknolojinin kullanımına da bağlıdır. Özürlülük dinamik bir kavramdır ve değişik özürlülük tiplerini içerir. Özürlülük buzdağı tanımı, içerdiği problemlerin boyutunu oldukça iyi yansıtmaktadır. Zaman içerisinde özürlülük dalgalanmalar gösterebilir; bir kez özürlü olan, her zaman için özürlü olacaktır anlamına gelmez. Günlük yaşam aktiviteleri en önemli özürlülük göstergelerinden biri olmuştur. Çok merkezli bu çalışmanın amacı, 60 yaş üzerindeki bireylerde; özürlülük, günlük yaşam aktivitelerinde bağımlılık düzeyi, yardımcı cihaz kullanımı ve kronik hastalıkların prevalansını saptamaktı. Çalışmamızda özürlülük oranı kadınlarda %33.2, erkeklerde %29.4 idi. Çalışmaya katılan grupta ömür boyu özürlülük bildiren bireylerin oranı ise %4.1 idi. Günlük yaşam aktivitelerinde kadınların %46.8'i, erkeklerin %71.8'i bağımsız olduğunu bildirdi. En sık karşılaşılan kronik hastalıklar; hipertansiyon, osteoartrit, kalp yetmezliğ ve diabetes mellitus idi. Bu ülkemizde yaşlılarda özürlülük düzeyinin saptanmasına yönelik olarak yürütülen ilk çalışmadır. Yaşlılarda ortaya çıkan özürlülük genellikle hafif ve orta derecededir ve özürlülüğün önlenmesi klinisyenler için başlıca hedef olmalıdır.</Özetçe>
<Anahtar>Özürlülük, Günlük yaşam aktiviteleri, Yardımcı cihazlar, Yaşlılık, Kronik hastalıklar</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Kentleşme ve Yaşlılara sunulan hizmetler</Başlık>
<Özetçe>Türkiye'de kentleşme ve sanayileşme özellikle büyük kentlerde, aile yapılarında önemli değişikliklere neden olmuştur. Ataerkil aile yapısından çekirdek (modern) aile yapısına çok hızlı bir geçişin sürdüğü ülkemizde bu değişimden en fazla etkilenen grup yaşlılardır. Yıllardır aile içinde söz sahibi olan yaşlılar kentlerde yaşam şartlarının güçleşmesi ile ailelere yük olmaya başlamıştır. Yaşlı öge ekonomik koşulların zorlu olduğu ülkelerde aile içinde, eskiden olduğu gibi ekonomik ve manevi yaşam yükünü paylaşamamaktadır. Bu durum aile içindeki samimi duyguların yitmesine ve saygının zayıflamasına neden olmaktadır. Böylece aile için bir anlamda yük olarak nitelendirilen yaşlı öge günümüzde kentlerde yeni yaşam koşullarında yeni aile modeline ve kent yaşamına uyum sağlayamamakta bu yapı içinde mutsuz olmaktadır. Bütün bu çevresel ve toplumsal sorunlar hızlı kentleşmeden kaynaklanan çarpıklıklar, bireylerin davranışlarındaki değişmeler yaşlılarla ilgili yeni hizmet modellerinin arayışını gündeme getirmiştir. Böylece yaşlılarla ilgili hizmet kurumlarının organizasyonu konusu da önem kazanmıştır.</Özetçe>
<Anahtar>Kentleşme, Yaşlılık, Hizmet,</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Üst ekstremite sinir iletim çalışmalarında yaşa başlı olan değişiklikler</Başlık>
<Özetçe>Periferal sinir hastalıklarının tanısında sinir iletim çalışmaları oldukça sık kullanılmaktadır. Beklenen yaşam süresinin artması ile, giderek daha fazla yaşlı bireyde sinir iletim çalışmaları yapılmaktadır. Bu çalışmanın amacı sinir iletim çalışmalarında elde edilen parametrelere yaşın etkisini incelemektir. Çalışmaya yaşları 20-76 yıl arasında değişen, santral ve periferik sinir sistemi hastalığı öyküsü veya bulgusu olmayan 81 kadın katıldı. Sağlıklı kadınlarda her iki üst ekstremitede sinir iletim çalışmaları yapıldı. Median ve ulnar sinirleri değerlendirmek amacı ile, sabit ölçülü mesafelerin kullanıldığı standart sinir iletim teknikleri uygulandı. Yaş ile median sinir motor ve duyu iletim hızının azaldığı saptandı. Median sinir için duyu iletim çalışmaları incelendiğinde; bileşik duyu aksiyon potansiyeli amplitüdü ile yaş arasında negatif bir korelasyon olduğu görüldü. Ulnar sinir bileşik kas aksiyon potansiyeli ve bileşik duyu aksiyon potansiyeli amplitüdü ile, motor distal latansının da yaş ile ilişkili olduğu saptandı. Sinir iletim çalışmalarında elde edilen bazı parametrelerde yaşa bağlı değişiklikler olabilir ve bu parametrelerin yaşa göre düzenlenmesi tanısal duyarlılığı artırabilir.</Özetçe>
<Anahtar>Sinir iletim çalışmaları, Yaşlılık, Ulnar sinir, Median sinir, Normal değerler</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>60 Yaş üzeri kadınlarda Jinekolojik operasyonlar</Başlık>
<Özetçe>Bu araştırmada 60 yaş üzeri kadınlarda jinekolojik problemlere bağlı olarak uygulanması gereken operasyonların çeşitli parametreler (yaş, preoperatif tanı ve endikasyonlar, operasyon tipleri ve süreleri, komplikasyonlar, histopatolojik tanılar, hastanede kalış süreleri ve sistemik hastalıklar) kullanılarak incelenmesi ve kronolojik yaşın bu parametrelerle karşılaştırılması amaçlandı. SSK Ege Doğumevi ve Kadın Hastalıkları Hastanesi'nde 1996-1997 yılları arasında 60 yaş üzeri 214 hastada uygulanan jinekolojik operasyonlar tekrar gözden geçirildi. 69 vajinal operasyon, 145 abdominal operasyon uygulandı. 59 hastaya malignansi nedeniyle operasyon uygulandı. 16 hastada postoperatif komplikasyon gelişti. Operasyona bağlı ölüm olmadı. Bu çalışmadan da anlaşılacağı üzere preoperatif iyi hazırlanmış yaşlı hastalar majör jinekolojik operasyonları rahatlıkla tolere edebilmektedir. Ancak peroperatif ve postoperatif takibin daha hassas yapılması gerektiği ve hasta yaşı ilerledikçe, hastaya gerek duyulan kan transfüzyonu ve postoperatif hastanede kalış süresinin daha da arttığı anlaşılmaktadır. Ayrıca yapılmış olan operasyonların endikasyonlarına göre bu yaş grubunda normal olarak beklenileceği üzere malignansi endikasyonlarının normal yaş gruplarına göre daha fazla olduğu görülmektedir. Öte yandan diğer sistemlerde yaşlanmaya bağlı olarak meydana gelen değişimler ve oluşan hastalıklar yapılacak operasyonlarda önemli engel olarak karşımıza çıkmaktadır. Dolayısıyla 60 yaş üzeri kadınlara cerrahi uygulama gerektiğinde, bu ameliyatları, kardiyovasküler, pulmoner ve renal komplikasyonları da gözönüne alarak, sonuç, morbidite ve mortalite açısından iyi değerlendirmek gereklidir.</Özetçe>
<Anahtar>Yaşlılar, Jinekolojik operasyon, Morbidite, Tolerabilite</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Yaşın insülin direnci ve sekresyonuna etkisi</Başlık>
<Özetçe>İnsülin direncinin üç önemli bileşeni; artmış trigliserid düzeyi, azalmış HDL kolesterol düzeyi ve LDL kolesterol bileşimindeki değişikliklerdir. İnsülin direnci diğer taraftan hem direkt olarak aterosklerozun patogenezinde etkili olurken, hem de hipertansiyona yol açarak zararlı etki göstermektedir. Yaşla beraber insülin direnci ve salınmasında ortaya çıkan anormallikler obesite ve sedanter yaşam gibi değiştirilebilir faktörlere mi, yoksa bazı instriksik veya bilinmeyen başka faktörlere mi bağlıdır? İnsüline duyarlı bir enzim olan lipoprotein lipazdaki yetmezlik insülin direnci gelişen kişilerde görülen kalıntı partiküllerinin anormal seviyelerini açıklayabilir. İnsülin direnciyle ilişkili olarak artmış sodyum duyarlılığı da hipertansif hastalarda aterosklerotik kardiovasküler hastalıklar açısından önemli bir risk faktörüdür. Kilo kaybı, uygun diyet ve egzersiz ile yaşlılarda insülin direncinin kısmen tersine döndürülebileceği düşünülmektedir. Yaşlılarda yapılan klinik çalışmalar sırasında saptanan hiperinsülineminin, obezite ve kötü yağ dağılımına bağlı olduğu düşünülmektedir. Diğer taraftan, çok yaşlılarda, çapraz karşılaştırmalı çalışma bulguları, daha düşük kilolu ve daha düşük vücut yağı oranları olanlarda glikoz toleransının bozulduğu gösterilmiştir. Bu durumun, yaşla birlikte beta hücre fonksiyonlarında tedrici olarak gelişen fonksiyon kaybına bağlı olduğu ileri sürülmektedir. Yaşın insülinin hem salınması, hem de fonksiyonları üzerindeki etkileri değerlendirilirken, vücut üzerindeki etkileri de göz önünde bulundurulmalıdır. Yaşlanma sırasında renal arterde ortaya çıkan hem insülin duyarlığındaki bozukluk, hem de insüline bağlı vazodilatasyonda ortaya çıkan değişiklikler yaşa bağlı olarak gelişen hipertansiyonda önemli rol oynar.</Özetçe>
<Anahtar>Yaşlanma, Böbrek, İnsülin direnci, Ateroskleroz</Anahtar>
<Kaynak>Türk Geriatri Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>POSTMENOPOZAL OSTEOPOROZDA KALSİTRİOL TEDAVİSİNİN KLİNİK VE METABOLİK ETKİLERİ</Başlık>
<Özetçe>Tedavisi halen tartışmalı olan osteoporoz, kemiğin en sık görülen metabolik kemik hastalığıdır. Bu prospektif, randomize, bir yıllık klinik çalışma, postmenopozal osteoporozda kalsitriolün (1,25-dihidroksivitamin 03) etkinliği ve güvenliğini araştırmak için planlandı. Yaşları 45-69 arasında değişen 70 hasta, bir yıl boyunca kalsitriol (Günde iki kez 0.25gr) veya ilave kalsiyum (1gr/gün) alacak şekilde randomize olarak iki gruba ayrıldılar. Tedavi sonuçlarının izlenmesi için lomber omurga ve femur boynu kemik mineral dansiteleri (KMD), ağrı şiddeti, özürlülük skorları, ve kemik dönüşüm göstergeleri (serum osteokalsin ve idrar hidroksiprolin düzeyleri) kullanıldı.
Başlangıçta gruplar yaş, vücut kitle indeksi, menopoz sonrası geçen süre, başlangıç KMD'leri, ağrı şiddeti, ve özürlülük skorları açısından özdeşti. Çalışmanın sonunda kalsitriol grubunda lomber omurga KMD değerleri, ağrı şiddeti ve idrar hidroksiprolin düzeyleri belirgin olarak düzeldi ancak femur boynu KMD değeri, özürlülük skorları ve serum osteokalsin düzeylerinde değişiklik gözlenmedi. Kalsiyum grubunda incelenen değişkenlerden hiçbirinde fark bulunmadı. Tedavi protokollerine uyum yüksekti ve ilaçların klinik veya laboratuvar yan etkileri gözlenmedi.
Sonuç olarak postmenopozal osteoporozda kalsitriol tedavisi etkin ve güvenli bulundu.</Özetçe>
<Anahtar>Osteoporoz, kalsitriol, kalsiyum, tedavi</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>SAKROİLİİTİSİN ERKEN TANISINDA GÖRÜNTÜLEME YÖNTEMLERİNİN KARŞILAŞTIRILMASI</Başlık>
<Özetçe>Seronegatif spondiloartropatilerin başlıca ilk görüntüsü genellikle sakroiliitistir. Fakat sakroiliak eklemlerin derin lokalizasyonları ve az hareketli oluşları, tanı açısından bir problem oluşmasına neden olmaktadır. Bu zorluklar, bu eklem hastalıklarının tanısı için görüntüleme teknikleri üzerinde yoğunlaşılmasına neden olmuştur. Bu nedenle bilgisayarlı tomografi(BT), tek foton bilgisayarlı tomografi (SPECT) ve manyetik rezonans görüntüleme( MRG) gibi çeşitli görüntüleme teknikleri üzerinde çalışılmıştır. Bizim çalışmamızda, sakroiliitisin klinik bulgularına sahip 48 hastada MRG çekildi. MRG bulguları, BT ve SPECT sonuçlarıyla karşılaştırıldı. Bu hastaların 35(%73)'inde anormal BT, 36(%75)'sında anormal SPECT ve 44(%91,6)'ünde anormal MRG görüntüleri mevcuttu. MR görüntüleme yönteminin, inflamatuvar spinal hastalığın klinik bulguları olan hastalarda, sakroiliitisin tanısında en objektif ve tanımlayıcı kanıtlar sağladığı sonucuna vardık.</Özetçe>
<Anahtar>Sakroiliitis, Bilgisayarlı tomografi, tek foton bilgisayarlı tomografi, manyetik rezonans görüntüleme</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>KARPAL TÜNEL SENDROMUNDA TERMİNAL LATANS İNDEKSİ VE REZİDÜEL LATANS</Başlık>
<Özetçe>Karpal tünel sendromu (KTS) erken ve doğru tanı için farklı elektrofizyolojik testlerle ayrıntılı olarak incelenmiştir. Ancak hiçbir elektrofizyolojik teknik tek başına yeterli özgüllük ve hassasiyete sahip değildir. Terminal latans indeksi (TLI) ve rezidüel latans (RL) motor sinirin distal segmentindeki anormalliği saptamak amacıyla hesaplanan parametrelerdir. Distal motor latansın terminal mesafe ve proksimal iletim hızına göre düzeltilmesi esasına dayanır.
Klinik KTS ön tanısı olan 283 hastanın 387 eli incelendi. Konvansiyonel elektrofizyolojik yöntemler, TLI ve RL'ın tanısal hassasiyetleri incelendi ve birbirleri ile karşılaştırıldı.
TL1187 elde (%48.3) anormal bulunurken, median distal motor latans 145 elde (%37.5) normalden uzundu. Avuç içi-bilek segmenti duyu iletim hızı (PLHIZ) TLI'dan sonra en yüksek tanısal duyarlılığa sahip (%46.3) ikinci ölçüm yöntemi olarak bulundu. TLI'nin duyarlılık oranı PLHIZ dışındaki tüm yöntemlerde istatistiksel olarak anlamlı oranda daha yüksekti. RL'ın konvansiyonel yöntemlere bir üstünlüğü saptanamadı. 13 vakada saptanan tek anormallik TLI'nin düşüklüğü idi.
Sonuç olarak TLI KTS'de, özellikle hafif etkilenmiş motor liflerin belirlenmesinde tanısal hassasiyeti arttıran bir faydalı bir parametre olarak kabul edilebilir.</Özetçe>
<Anahtar>Karpal tünel sendromu, terminal latans indeksi, rezidüel latans</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>FİBROMYALJI SENDROMLU HASTALARDA OLAYA İLİŞKİN ENDOJEN POTANSİYELLER (P300)</Başlık>
<Özetçe>Fibromyalji, kronik kas iskelet sistemi ağrısı ve hassasiyeti ile karakterize non-artiküler romatizmal bir hastalıktır. Hastalarda dikkat, kısa süreli bellek ve uyku gibi bilişsel işlevlerde bozukluğa sıklıkla rastlanmaktadır.
Olaya ilişkin endojen potansiyellerden P300 bilişsel işlevleri değerlendirmekte, demans ve parkinson hastalığı gibi nörolojik hastalıkların yanısıra şizofreni ve depresyon gibi psikiyatrik hastalıklarda da uzun sûredir kullanılan, uzun latanslı bir potansiyeldir.
Bu çalışmada, Amerikan Romatoloji Koleji 1990 kriterlerine göre fibromyalji tanısı konan ve ilaç tedavisi başlanmamış 14 hasta ve hastalarla benzer yaş ve cinsiyet özellikleri gösteren 13 sağlıklı kontrol grubunda P300 potansiyeli çalışıldı. P300 yanıtı için hasta ve kontrollere işitsel şaşırtmalı uyaran (iki farklı tonda klik sesi) dizileri verildi.
Fibromyaljili hastalardan elde edilen P300 potansiyellerinin ortalama latans (317.8±32.4 msn) ve ortalama amplitüd (12.9+7.8 mV) değerleri ile kontrol grubu ortalama latans (335.4±34.6 msn) ve ortalama amplitüd (12.9+6.8 mV) değerleri arasında istatiksel olarak (sırasıyla p=0.8 ve 0.9) fark bulunmadı.</Özetçe>
<Anahtar>Fibromiyalji, P300, olaya ilişkin endojen potansiyel</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>AKTİF SPORCULARDA H-REFLEKS VE T-REFLEKS LATANS VE AMPLİTÜDLERİ</Başlık>
<Özetçe>Elektrofizyoloji laboratuvarlarında proksimal segmentlerinin klasik sinir iletim çalışması teknikleriyle değerlendirilmesi yeterli olmamaktadır. Bu çalışmada düzenli sportif faaliyetlerin H-refleks ve T-refleks latans ve amplitödünû etkileyen bir değişken olup olmadığı araştırıldı. Bu amaçla ortalama 8.73 ± 4.45 yıldır spor yapmakta olan 20 öğrenci (10 futbolcu ve 10 voleybolcu) ile spor yapmayan 20 öğrencinin 80 alt ekstremitesinde H-refleks ve T-refleks latans ve amplitüdleri, uygun koşullar sağlanarak ölçüldü. Çalışma grubunun H-refleks amplitüdü 3.71 ±1.6 mV, latansı 27.98±2.16 ms, kontrol grubunun H-refleks amplitüdü 6.83±2.23 mV, latansı 27.69+2.0 ms bulundu. Gruplar arasında H-refleks latans ortalaması açısından fark gözlenmedi (p-0.05). Spor yapmayanlarda amplitüdün yaklaşık iki kat daha büyük olduğu ve gruplar arası farkın istatistiksel olarak anlamlı olduğu gözlendi (p-0.05). Çalışma grubunun ortalama T-refleks amplitüdü 3.78±1.99 mV, latansı 32.08±2.04 ms iken kontrol grubunda amplitüd 4.31 ±1.43 mV, latansı 31.52±2.27 ms bulundu. Spor yapmayanlarda amplitüd daha büyük olmakla birlikte, iki grup arasında T-refleks amplitüd ve latans ortalamaları farklı bulunmadı. (p-0.05). Çalışma grubu spor tipine göre karşılaştırıldığında futbolcular ve voleybolcuların H-refleks ve T-refleks verileri arasında fark bulunmadı (p-0.05).
Sonuç olarak antrenmanlı kastan elde edilen H-refleks amplitüdünün antrenmansız kasa göre daha küçük bulunması tip la lifleri tarafından uyarılan motor nöron sayısının azlığına bağlı olabilir. Bu da spor yapanlarda tip la eksitatör afferentlerin ara motornöronlar üzerindeki etkisinin az olmasından kaynaklanabilir. Bu nedenle refleks testlerin değerlendirilmesinde amplitüdü etkileyen değişkenler arasında kasın antrenman düzeyi de dikkate alınması gereken faktörlerdendir.</Özetçe>
<Anahtar>H-refleks, T-refleks, egzersiz</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>MYOFASİAL AĞRI SENDROMUNDA ULTRASON TEDAVİSİNİN ETKİNLİĞİ</Başlık>
<Özetçe>Myofasial ağrı sendromu(MAS), bir veya daha fazla adalede gergin bantlarda lokalize olan ve tetik nokta adı verilen hipersensitif alanların varlığı ve bu bölgelerden kaynaklanan yansıyan ağrı ile karakterize geniş bir grup kas hastalığıdır. Tedavide primer amaç tetik noktaların inaktivasyonu ile ağrı siklusunun kırılmasıdır. Bu çalışmamızın amacı, MAS'da ultrason tedavisinin etkinliğini objektif parametrelerle değerlendirmektir. Çalışmaya MAS tanısı alan, yaşları ortalama 30±8,4 yıl olan, 40 bayan hasta alınmış ve randomize olarak 20 kişilik iki alt gruba ayrılmıştır. Birinci gruba (Ultrason tedavi grubu) 10 gün süre ile hotpack ve ultrason, ikinci gruba (Kontrol grubu) ise sadece hotpack uygulanmıştır. Ultrason tedavi grubunda tedavi sonrası yapılan değerlendirmede, basınç ağrı eşiği ve doku komplians değerlerinde tedavi öncesi yapılan ölçümlere göre istatistiksel olarak anlamlı artış (p- 0,05), VAS'ta ise anlamlı düşme (p-0,05) saptanmıştır. Kontrol grubunda tedavi sonrası doku komplians ve basınç ağrı eşiği değerlerinde hafif artış izlense de istatistiksel olarak anlamlılık tesbit edilememiştir (p-0,05). İki grubun birbiriyle karşılaştırılmasında ise, ultrason tedavi grubunda VAS, doku kompliansı ve basınç ağrı eşiği değerlerindeki değişiklikleri istatistiksel olarak daha anlamlı idi(p- 0,05). Çalışmamızın sonucunda, MAS tedavisinde zaman zaman kullanılabilen kontrstimülasyon tekniklerinden biri olan ultrason tedavisinin etkinliği objektif parametrelerle belirlenmiş ve bu tedavi yönteminin uygun vakalarda önemli bir seçenek olabileceği görüşüne varılmıştır.</Özetçe>
<Anahtar>Myofasial ağrı sendromu, ultrason tedavisi</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>HEMİPLEJİK HASTALARDA NÖROMUSKULER KAVŞAĞIN FONKSİYONEL BÜTÜNLÜĞÜNÜN TEK LİF ELEKTROMYOGRAFİSİ İLE İNCELENMESİ</Başlık>
<Özetçe>Hemiplejik hastalarda kas kaybı ve serebral lezyonun karşı tarafında alt motor nöronlarda ortaya çıkan dejeneratif değişiklikler ayrıntılı olarak dökümante edilmiştir. Ancak bu tabloya ait elektrofizyolojik bulgular ve olayın patogenezi hala tam olarak açıklanamamıştır. Bu tabloyu açıklamak için kortikospinal liflerin transnöronal dejenerasyonu üzerinde durulmaktadır.
Bu çalışmada inmeli hastalarda, serebral lezyonun karşı tarafında ekstansör digitorum kommunis kasında nöromuskuler iletimin bütünlüğü aksonal mikrostimülasyonla tek lif elektromyografi ile değerlendirildi. Periferik sinir iletim çalışmaları normal olan ve hemipleji süresi 6 aydan uzun olan 24 hemiplejik hasta çalışmaya alındı.
Tüm grup için ortalama jitter ortalamaları normal sınırlar içinde olmakla beraber 6 hastada nöromuskuler iletim bozukluğunu destekleyen en az iki ayrı kas lifine ait jitter artışı saptandı. Hemiplejik üst ekstremite motor gelişim evreleri ve hastalık süresi ile nöromuskuler jitter değerleri arasında herhangi bir ilişki saptanmazken, ortalama jitter değerleri ile el bileği ve parmak ekstansörlerinin kas tonusu arasında negatif korelasyon saptandı.
Nöromuskuler iletimde saptanan bu değişiklikler kortikospinal traktusun hasarı sonucu ortaya çıkan transsinaptik dejenerasyonla ilişkili olabilir. Bu bulgular nöromuskuler iletim bozukluğunun bazı hemiplejik hastalarda hem denervasyon-reinervasyon sürecinin erken evrelerinde, hem de geç dönem olgularda gösterilebileceğinin düşündürmektedir.</Özetçe>
<Anahtar>Stroke, transsinaptik dejenerasyon, tek lif elektromyografisi, nöromuskuler jitter</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ELİN FLEKSÖR VE EKSTANSÖR TENDON YARALANMALARI SONRASI UYGULANAN REHABİLİTASYON PROGRAMI SONUÇLARI</Başlık>
<Özetçe>Bu çalışmada elin fleksör ve ekstansör tendon yaralanmalarını takiben operasyon sonrası uyguladığımız rehabilitasyon programı sonuçlarını sunmayı amaçladık.
Çalışmaya postoperatif dinamik rehabilitasyon programına alınan, yaş ortalaması 27.6 ± 13.4 yıl olan, 25 hasta (25 el, 40 tendon) dahil edildi. Rehabilitasyon programı öncesinde hastaların spontan ve hareketle olan ağrıları, eklem hareket açıklıkları, total aktif hareket dereceleri (TAH), maksimum istemli kavrama güçleri, parmak ucu ve lateral kavramaları değerlendirildi. Rehabilitasyon programı sonrasında TAH derecesi sonuçlarına bakıldığında çok iyi ve iyi oranı fleksör tendon kesisi olan grupta % 40, ekstansör tendon kesisi olan grupta ise % 70 idi. Ortalama TAH derecesi fleksör tendon kesisi olan grupta 190 derece iken, ekstansör tendon kesisi olan grupta 230 derece olarak bulundu. El kavrama gücü sonuçlarımız ekstansör tendon kesisi olan grupta % 73, fleksör tendon kesisi olan grupta % 64, parmak ucu kavraması ekstansör tendon kesisi olan grupta % 100, fleksör tendon kesisi olan grupta % 83, lateral kavrama ise ekstansör tendon kesisi olan grupta % 82, fleksör tendon kesisi olan grupta % 90 oranında iyi olarak bulunmuştur. Üçüncü ay sonunda tüm değerlendirme parametrelerinde anlamlı düzelme saptandı. Sonuç olarak ekstansör ve fleksör tendon rehabilitasyonunda uyguladığımız yöntemle sonuçlarımız oldukça başarılı bulunmuştur.</Özetçe>
<Anahtar>El rehabilitasyonu, ekstansör tendon, fleksör tendon</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>KRONİK BEL AĞRISINDA FLURBİPROFENİN ETKİNLİĞİ: PLASEBO KONTROLLÜ ÇİFT KÖR ÇALIŞMA</Başlık>
<Özetçe>Dünyada kronik bel ağrısı artan insidansı, sosyal ve medikal etkileri nedeniyle majör bir problemdir. Daha çok çalışan gençleri ve orta yaş grubundan insanları etkiler. Bu çalışmada steroid olmayan bir antienflamatuar ilaç olan flurbiprofenin kronik bel ağrısı üzerine etkinliğini araştırmayı amaçladık. Hastalar 20'şer kişilik iki gruba ayrıldı. Birinci gruba 100 mg'lık flurbiprofen tabletlerinden günde iki kez olmak üzere toplam 200 mg., ikinci gruba ise plasebo verildi. Hastalar çalışmanın başlangıcında, birinci ve dördüncü haftalarda Artrit Etki Ölçeği (AEÖ), Beck Depresyon Ölçeği (BDÖ), Görsel Analog Skalası (GAS) ile değerlendirildi. Ayrıca ilacın etkinliği 4 dereceli bir skala ile sorgulandı. Yan etkiler ve laboratuvar değerleri dökümente edildi. Tedavi grubunda AEÖ ile ölçülen duygu durumu ile hekim ve hastanın değerlendirdiği 4 dereceli ilaç etkinliği skalası skorlarında 4. haftada istatistiksel olarak anlamlı düzelme görülürken, 1. hafta skorlarında bir değişme görülmedi.
Çalışmamızda flurbiprofen kullanımının kronik bel ağrısında depresyon skorlarını etkilemediği ancak analjezik yönden semptomatik etkinliği sebebi ile fonksiyonel durumda iyileşmeye yol açtığı sonucuna varıldı.</Özetçe>
<Anahtar>Flurbiprofen, kronik bel ağrısı</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ROMATOİD ARTRİTLİ OLGULARIN FONKSİYONEL DURUMU, HASTALIK SÜRESİ, ESH, KMY DEĞERİ,OSTEOKALSİN VE CRP DÜZEYİ ARASINDA KORELASYONLARIN VARLIĞININ ARAŞTIRILMASI</Başlık>
<Özetçe>Bu çalışma romatoid artrit (RA) olgularının fonksiyonel durumları (FD), hastalık süreleri (HS), kemik mineral yoğunluğu (KMY), serum osteokalsin (OK), C-reaktif protein (CRP) düzeyleri ve eritrosit sedimentasyon hızı (ESH) arasında herhangi bir korelasyonun olup olmadığını araştırmak için planlandı. RA olan 20 olgunun kalça ve omurga KMY, serum osteokalsin ve CRP düzeyi ile ESH ölçüldü. Olguların hastalık süreleri ve Steinbrocker evrelemesine göre fonksiyonel durumları belirlendi.
Çalışmamızda omurga KMY ile menopoz süresi (r: - 0.46), yaş (r: -0.43) ve boy (r: - 0.5) arasında negatif korelasyonun olduğu saptandı. Çoklu regresyon analizinde olguların fonksiyonel durumu (FD) ile; CRP düzeyi, ESH ve HS arasında anlamlı bağıntı olduğu görüldü (F:3.52 p-0.05). Serum OK düzeyi ile hem CRP, hem de ESH arasında istatistiksel olarak anlamlı olmayan korelasyonun varlığı gözlendi.</Özetçe>
<Anahtar>Romatoid artrit, osteokalsin, KMY, CRP, fonksiyonel durum</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>OSTEOPOROZDA YAŞAM KALİTESİ</Başlık>
<Özetçe>Osteoporoz düşük kemik yoğunluğu ve kemik dokusunun mikroyapısal bozukluğu ve artmış fraktür riski ile karakterize bir hastalıktır. Dünyada ve ülkemizde birçok kişiyi ve özellikle postmenopozal kadınları etkiler. Neden olduğu ağrı, hareket kısıtlılığı ile vertebral veya non-vertebral kırıklar ile hastaların yaşamını zorlaştırır. Ağrı ve hareket kısıtlılığı ve deformitelerinden dolayı hastalar toplumda kendilerine verilen rolleri tam olarak yerine getirememekte ve sosyal ilişkilerde beklentileri tam olarak karşılayamamaktadırlar.
Bu çalışmada biz osteoporozun yaşam kalitesi üzerindeki etkilerini araştırmayı hedefledik. Çalışmaya 130 postmenopozal bayan alındı. Kemik mineral dansitesi (KMD) üzerinde etkisi olabilecek diğer hastalıkları ekarte etmek amacıyla rutin biyokimyasal, hematolojik ve gerek görüldüğünde de hormonal incelemeler yapıldı.
BMD ölçümleri ve Dünya Sağlık Örgütü kriterlerine göre, 33 bayan normal (yaş ortalaması 49,18±6,01; menopoz süresi 3,42±3,99), 51'i osteopenik (yaş ortalaması 54,03±7,81; menopoz süresi 7,22±0,95) ve 46 bayan osteoporotik (yaş ortalaması 62,39±8,15; menopoz süresi 13,77±8,17) olarak değerlendirildi. Osteoporotik hastalar boy kısalması ve non-vertebral fraktür öyküsü olup olmamasına göre de sınıflandırıldı. Tüm bireylere Notthingham Health Profile (NHP) yaşam kalitesi ölçümü skalası uygulandı ve 6 skor (ağrı, fiziksel aktivite, yorgunluk, uyku, sosyal izolasyon ve emosyonel reaksiyon) değerlendirildi.
Normal KMD grubu da dahil olmak üzere tüm gruplarda NHP skorları yüksek bulundu. Yani postmenopozal hastalarda yaşam kalitesi düşüktü. KMD ile NHP skorları arasında negatif korelasyon vardı, yani yaşam kalitesi KMD ile orantılı idi. Alt skorlar arasında ağrı ve fiziksel aktivite skorları BMD ile özellikle ilişkili idi. KMD'si normal olan grupta emosyonel reaksiyon skoru hariç diğer tüm skorlar düşüktü.
Çalışmamızda NHP'in tavan ve taban değerlerinin sıklığı nedeniyle testin çalışmadaki hasta grubunun özelliklerinden çok fazla etkilendiği düşünüldü. Bu nedenle postmenopozal osteoporozlu hastalarda yapılacak daha sonraki çalışmalarda osteoporoz hedeflenerek hazırlanmış olan yaşam kalitesi ölçütlerinden birinin kullanılmasının daha uygun olacağı düşünüldü. Buna rağmen, uygulama kolaylığının yanısıra hastalığın ağrı, hareket kısıtlılığı ve emosyonel etkilerini değerlendirecek bölümleri içerdiğinden NHP'in osteoporozda güvenle kullanılabileceğini düşünüyoruz.</Özetçe>
<Anahtar>Osteoporoz, Yaşam kalitesi, Nottingham health profile</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>BARSAK FONKSİYON BOZUKLUĞUNUN FİBROMİYALJİ SENDROMU İLE İLİŞKİSİ</Başlık>
<Özetçe>Fibromiyalji toplumun %1-5'ini etkileyen romatizmal bir hastalıktır. İrritabıl barsak sendromu ise bir semptomlar kompleksi olup sıklıkla fibromiyaljili olgulara eşlik etmektedir.
Bu çalışmada 1990 ACR kriterlerine göre tanı alan 50 (34 kadın, 16 erkek) fibromiyalji sendromlu hasta ile 50 sağlıklı bireyde barsak fonksiyon bozuklukları ve irritabl barsak sendromu sıklığı araştırılmıştır. Barsak fonksiyon bozukluğuna ait semptomlar özel bir sorgulama ile değerlendirilmiştir.
Barsak fonksiyon değişikliği 30 fibromiyalji hastasında ifade edilmişken, sağlıklı gruptan hiç kimse böyle bir yakınma dile getirmemiştir. Otuzüç FS'li hastada abdominal distansiyon tespit edilirken kontrol grubunda 11 olguda tespit edilmiştir. Fibromyalji grubunda 19 hastada konstipasyon, 18 olguda diyare saptanmışken kontrol grubunda 2 (p=0.011) kişide konstipasyon ve 4 kişide de (p=0.03) diyare gözlenmiştir. Fibromiyalji grubunda barsak fonksiyon bozukluğu 33 hastada, kontrol grubunda ise sadece 1 kişide stresle ilişkili bulunmuştur (p=0.00001). Laksatif kullanım oranlarında ise her iki grup arasında istatistiksel farklılık tespit edilmemiştir (p-0.05). Yapılan sorgulama sonuçlarına göre FS grubunda 29 hastada IBS olduğu saptanmıştır (p=0.00001).
Sonuç olarak FS'da barsak fonksiyon bozukluğu dikkatli değerlendirilmeli ve IBS olan hastalara medikal tedavi uygulanmalıdır.</Özetçe>
<Anahtar>Fibromiyalji, barsak fonksiyon bozukluğu</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>KRONİK BEL AĞRILI HASTALARIMIZIN ETYOLOJİK YÖNDEN DEĞERLENDİRİLMESİ</Başlık>
<Özetçe>Bel ağrısı, insanların %80' ini yaşamlarının herhangi bir döneminde etkileyen bir durumdur. Akut bel ağrısının çoğu epizodları herhangi bir tedavi olmaksızın kendiliğinden iyileşebilir. Bununla birlikte bu akut vakaların % 5-10'undan daha fazlası kronikleşebilir. Epidemiyolojik çalışmalar bel ağrısının gelişmesinde rol oynayan risk faktörlerini ve hastaların demografik özelliklerini ortaya koymaktadır.
Bu çalışma Dicle Üniversitesi Tıp Fakültesi Fiziksel Tıp ve Rehabilitasyon Kliniğine başvuran kronik bel ağrılı 312 hasta üzerinde yapıldı. Hastalar etyoloji, yaş, cinsiyet, meslek, ağrı süresi ve lokalizasyonu, klinik ve radyolojik bulgularına göre sınıflandırıldı.</Özetçe>
<Anahtar>Kronik bel ağrısı, etyoloji, hasta özellikleri</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>OSTEOPOROZLU HASTALARDA AĞRI ÖZELLİKLERİNİN DEĞERLENDİRİLMESİ</Başlık>
<Özetçe>Osteoporozlu hastalarda tekrarlayan mikrofraktürlere bağlı kronik ağrı en sık görülen yakınmalardan biridir. 
Bu çalışmada özellikle omurga kökenli ağrıların ayırıcı tanılarına ışık tutmak amacıyla, omurgada ağrı tanımlayan 40 osteoporozlu hasta ve aynı yaş grubundan osteoporozu olmayan 40 bireyin ağrı özellikleri karşılaştırıldı. Her iki grupta ağrının süresi, yoğunluğu, yeri, yayılımı, niteliği, ağrıyı arttıran ve azaltan faktörler değerlendirildi ve sonuçlar arasında istatistiksel olarak anlamlı bir fark bulunamadı. Bu sonuç, osteoporozlu hastalarda omurga kökenli ağrılarda tek etyolojik nedenin tekrarlayan fraktürler olmadığını, her iki grupta da omurga ağrısının, osteoartrit, faset eklem disfonksiyonu veya disk patolojileri gibi benzer nedenlerden oluştuğunu düşündürmektedir.</Özetçe>
<Anahtar>Osteoporoz, ağrı</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>OSTEOARTRİTLİ HASTALARDA PLAZMA FİBRONEKTİN VE ÜRİNER GLİKOZAMİNOGLİKAN DÜZEYLERİ</Başlık>
<Özetçe>Osteoartrit eklem kartilajının progresif destrüksiyonu ile karakterize bir hastalıktır. Fibronektin gibi nonkollajen öz proteinlerdeki artışla ilişkili olarak kollajen ağının bozulması ve kartilajın proteoglikan içeriğinde kayıp başlar.
Biz bu çalışmada konnektif doku yapısında yer alan bu elemanların dejeneratif eklem hastalıkların teşhisinde yardımcı olup olamayacağını ve bu elemanların osteoartrit tanısındaki önemini ve plasma fibronektin ve idrar glikozaminoglikan atılım oranları arasındaki korelasyonları araştırdık.
Bu çalışmada 65 osteoartritli (yaş ortalaması (52,13±7.20) hasta ve 41 (yaş ortalaması 46,21±9.85) sağlıklı bireyde spektrofotometrik olarak plazma fibronektin ve idrar glikozaminoglikan atılım düzeyleri ölçüldü.
Osteoartritli hasta grubunun ve kontrol grubunun plazma fibronektin (mg/ml) düzeyleri 436,49± 115,51 ve 302,3 ± 61,1 idi. Osteoartritli hasta ve sağlıklı kontrol grubunun üriner glikozaminoglikan atılım düzeyleri(g/mol) ise 2,76±1,15 ve 1,96±0,8 idi. Plazma fibronektin düzeyleri kontrol grubuna göre kıyaslandığında anlamlı olarak daha yüksekti (p-0,001). Kreatinine göre oranlanmış üriner glikozaminoglikan düzeyi atılımı sağlıklı kontrol grubuna göre osteoartritli hasta grubunda anlamlı düzeyde daha yüksekti (p-0,001). Osteoartritli hasta grubunda yaş ile fibronektin (r=0,41, p-0,01) ve üriner glikozaminoglikan atılım düzeyleri (r=-0,42, p-0,01) arasında anlamlı korelasyon mevcuttu.
Çalışmamız, üriner glikozaminoglikan atılımı ve plazma fibronektin düzeyinin belirlenmesinin özellikle osteoartrit gibi dejeneratif hastalıklarda, hastalığın teşhisi ve takibi açısından önemli parametreler olabileceğini ve ayrıca bu sonuçlar, hastalığın ilerlemesinde sinovyal fibronektin parçacıklarının rolü ile ilişkili daha kapsamlı çalışmaların yapılması gerektiğini ortaya koymaktadır.</Özetçe>
<Anahtar>Osteoartrit, fibronektin, glikozaminoglikanlar</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ROMATOİD ARTRİTLİ HASTALARDA RUHSAL DEĞİŞKENLERİN HASTALIK AKTİVASYON PARAMETRELERİ İLE İLİŞKİSİ</Başlık>
<Özetçe>Romatoid artritin gerek etiyopatogenezinde gerekse prognozunda ruhsal durumun rolü olduğu düşünülmektedir. Çalışmanın amacı romatoid artritte hastalık aktivite parametreleriyle ruhsal ölçekler arasındaki ilişkiyi araştırmaktır.
Çalışmaya 19 kadın, 4 erkek toplam 23 hasta alındı. Ortalama yaş 46,16±13,26 idi. Hastalık süreleri 143,58 ± 105,97 aydı.
Yaş, hastalık süresi, sabah tutukluğu, HAQ, kavrama gücü, sedimantasyon hızı, CRP, lökosit ile ruhsal değişkenler arasında korelasyon saptanmadı.
Eklem şişliği skorları ile Hamilton depresyon ve durumluluk kaygı ölçeği skorları arasında; eklem hassasiyet skorları ile durumluluk kaygı ölçeği skorları arasında; VAS ile Hamilton anksiyete ve durumluluk kaygı ölçeği skorları arasında anlamlı ilişki saptandı.Yürüme zamanı ile durumluluk kaygı ölçeği arasında pozitif korelasyon vardı.
Bu çalışma, romatoid artritli hastaların depresyon ve sürekli anksiyete açısından belirgin bozukluk göstermediklerini, bununla birlikte hastaların anlık anksiyeteleri ile eklem hassasiyeti, şişliği ve subjektif ağrı algısının karşılıklı olarak birbirlerini etkilediklerini göstermektedir. Bu nedenle hastaların takibinde fiziksel parametrelerin yanında ruhsal parametrelerin gözönünde bulundurulması tedavinin başarısını olumlu yönde etkileyebilir.</Özetçe>
<Anahtar>Romatoid artrit, depresyon, anksiyete</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>MENTAL RETARDE ÇOCUKLARDA FİZİKSEL UYGUNLUĞUN DEĞERLENDİRİLMESİ</Başlık>
<Özetçe>Spor yapan ve yapmayan öğretilebilir mental retardelerde(MR) ve sağlıklı çocuklarda fiziksel uygunluk parametrelerini değerlendirmek, sporun fiziksel uygunluk düzeyi üzerine etkisini araştırmak amacıyla planlanan bu çalışma Abant İzzet Baysal Üniversitesi K.Demir Fizik Tedavi ve Rehabilitasyon Yüksekokulu, Ulus Anadolu Eğitim Uygulama ve Mesleki eğitim Merkezi, Çağdaş Anadolu-Eğitim ve Uygulama Okulu Eğitim Merkezi ve Gölbaşı Zihinsel Yetersiz Çocukları Koruma ve Yetiştirme Vakfı'nda yapılmıştır. Çalışmaya 20 sağlıklı(I.Grup), 20 spor yapmayan öğretilebilir MR (II:Grup), 20 spor yapan öğretilebilir MR(III.Grup) erkek çocuk dahil edilmiştir. Olguların yaş ortalamaları; I. grupta 15,35 ± 0,21 yıl, II. grupta 15,00 ± 0,22 yıl, III. grupta ise 15,45 ± 0,21 yıl olarak belirlenmiştir. Sağlıklı ve mental retarde çocukların fiziksel yapı ve fiziksel uygunluk parametreleri değerlendirilmiştir. Çalışmamız sonucunda sporun öğretilebilir mental retarde çocuklarda kardiovasküler endurans, vücut kompozisyonu, bükülü kolla asılma parametreleri dışındaki fiziksel uygunluk parametrelerini geliştirdiği görülmüş ve farkın istatistiksel olarak anlamlı olduğu bulunmuştur (p-0,05). Sporun mental retarde çocuklarda fiziksel uygunluk düzeyini geliştiren ve günlük yaşamdaki bağımsızlık seviyesini arttıran geçerli ve etkili bir eğitim faktörü olduğu belirlenmiştir.</Özetçe>
<Anahtar>Mental Retardasyon, fiziksel uygunluk, spor</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>DİZ OSTEOARTRİT TEDAVİSİNDE İNTRAARTİKÜLER TENOKSİKAMIN ETKİNLİĞİ</Başlık>
<Özetçe>Osteoartrit dizde ağrı ve hareket kısıtlılığına yol açan dejeneratif bir hastalıktır. Tedavisinde intraartiküler uygulamalar son yıllarda güncelleşmiştir. Bu çalışmada intraartiküler tenoksikam enjeksiyonunun etkinliğini araştırdık. ‚alışmaya diz osteoartriti olan toplam 50 hasta alındı ve hastalar rastgele iki gruba ayrıldılar. Her iki gruba parasetamol grubu analjezik ilaç, hot-pack ve egzersiz uygulandı. İlk gruba ayrıca intraartiküler tenoksikam enjeksiyonu yapıldı. Hastalar ağrı ve fonksiyonel kapasiteleri yönünden değerlendirildiler. Ağrı Görsel Analog Ölçek (VAS), fonksiyonel kapasite ise Lequesne- Samson indeksi ile ölçüldü. Tedaviden bir ay sonraki değerlendirmede intraartiküler enjeksiyon yapılan hasta grubunda her iki parametrede de istatistiksel anlamlı düzelme tespit edildi (p-0,001). Sonuç olarak bir steroid olmayan antiinflamatuvar ilaç olan tenoksikamın osteoartrit tedavisinde oral kullanımının yanısıra intraartik üler kullanımının da etkin olduğunu düşünmekteyiz.</Özetçe>
<Anahtar>Diz osteoartriti, intraartiküler tenoksikam</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>PRİMER FİBROMİYALJİSİ OLAN HASTALARDA EGZERSİZ TEDAVİSİNİN ETKİLERİ</Başlık>
<Özetçe>Primer fibromiyalji sendromu (PFS) çok sık karşılaştığımız romatizmal bir hastalıktır ve birçok farklı tedavi seçeneği vardır. Bu çalışmanın amacı, PFS olan hastalarda ev ve grup egzersiz tedavisinin etkinliğini araştırmaktır.
Çalışmaya Amerikan Romatizma Koleji (ACR) kriterlerine göre tanı konmuş toplam 62 primer fibromiyaljili hasta alındı. Hastaların yaşları 32-60 arasında değişmekteydi. Hastalar rastgele üç gruba ayrıldılar. Hiçbir hasta son üç yıldır günlük basit ev egzersizleri veya aerobik grup terapisi almamıştı. Birinci gruba (n=21) ev egzersiz programı gösterildi. İkinci grup (n=21) haftada üçgün aerobik egzersiz programına katıldı. Üçüncü grup (n=20) kontrol grubu olarak kabul edildi. Hastalar hassas nokta sayısı, ağrı için Görsel Analog ölçek (VAS) ve Fibromiyalji etki sorgulaması (FIQ) ile değerlendirildiler.
Tedavi sonrasında grup 2'de hassas nokta sayısında, VAS'da ve FIQ'da istatistiksel anlamlı farklılık olduğu tespit edildi (p-0.001). Grup 1'de de kontrol grubuyla karşılaştırıldığında VAS ve FIQ'da anlamlı düzelme olduğu ancak hassas nokta sayısında değişiklik olmadığı gözlendi (p-0.01).
PFS olan hastalar çoğunlukla ağrı ve günlük yaşam etkinliklerindeki zorluktan yakınmaktadırlar. Bu çalışma ev yada dışarıda grupla beraber yapılan egzersizin fibromiyaljili hastaların tedavisinde etkili olduğunu göstermektedir. Ayrıca egzersiz programının sedanter yaşam süren ve çoğunlukla evde zaman geçiren hastaların motivasyonunda rol oynadığını düşünmekteyiz.</Özetçe>
<Anahtar>Fibromiyalji, egzersiz tedavisi</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>NODAL JENERALİZE OSTEOARTRİTTE İMMÜNOGLOBULİNLER VE OTOANTİKORLAR</Başlık>
<Özetçe>Spesifik romatoid faktör (RF) dahil otoantikorlar ve frekansları, Immunoglobulin (Ig) seviyeleri, Nodal Jeneralize Osteoartrit NJOA olan 20 hastada, nodal olmayan büyük eklem osteoartriti (BEOA) olan 20 hastada ve osteoartrit olmayan 10 kontrol hastasında belirlendi.
Nodal jeneroline osteoartrit hastaları, BEOA ve normal kişilere göre daha yüksek IgG RF frekanslarına sahipti. Bununla beraber, istatistiksel analizlerde anlamlı grup seviyesine ulaşmamıştı (p-0,05).
IgA düzeyi ise NGOA grubunda diğer iki gruba göre düşük saptandı, fakat istatistiksel olarak anlamlı değildi.
NGOA grubundaki hastalarda tiroglobulin otoantikor düzeyi kontrol grubuna göre anlamlı derecede yüksekti (p-0.05).
Bu veriler, NJOA'in bir osteoartrit subgrubu olarak ele alınmasını desteklemekte ve patogenezinde immün cevabın rol oynadığını düşündürmektedir.</Özetçe>
<Anahtar>Otoantikorlar, immunoglobulinler, jeneralize osteoartrit</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>TİP 2 DİABETLİ HASTALARDA AYAK ÜLSERİ RİSK FAKTÖRLERİ VARLIĞININ ARAŞTIRILMASI</Başlık>
<Özetçe>Periferik duyusal nöropati ile birlikte olan ayak deformiteleri ve kısıtlı eklem mobilitesi diyabetik ülser gelişiminden sorumlu primer risk faktörleridir. Çalışmamızın amacı tip 2 diyabetli hastaları klinik ve radyolojik olarak inceleyerek bu hastalarda diyabetik ülsere neden olduğu bilinen risk faktörlerinin varlığını araştırmaktır. Çalışmaya tip 2 diabetes mellituslu 37 hasta ile yaş ve cinsiyet uyumlu 30 kontrol çalışmaya alındı. Kısıtlı eklem mobilitesini araştırmak amacıyla hasta ve kontrollerin ayak bileği ve subtalar eklemlerinin pasif eklem hareket açıklığı ölçüldü. Her olgunun standart iki yönlü ayak grafileri ayak yük altında iken çekildi. Ayak çatısı yüksekliğinin bir indeksi olarak kalkaneal inklinasyon açısı, halluks valgus deformitesi için ise halluks abdüksiyon açısı ölçüldü. Diyabetik hastalardaki periferik nöropati tanısı elektronöromiyografi (EMG) ile kondu. Hasta ve kontroller arasında ortalama ayak bileği ve subtalar eklem hareket açıklığı açısından fark yoktu (p-0,05). Hastalarımızda en sık saptanan risk faktörü periferik nöropati idi. Ayak deformitesi olarak halluks valgus ve/veya pes planus deformiteleri yüksek oranda görüldü. Periferik nöropati ile birlikte bu ayak deformitelerine sahip hastalar ayak ülseri gelişimi açısından yüksek riskli olarak kabul edildiler. Bu hastaların eğitimi ve uygun ayakkabı kullanmalar ı ayak ülserleri gelişimini, dolayısıyla da amputasyonları önleyebilir.</Özetçe>
<Anahtar>Tip 2 diabetes mellitus, diyabetik ayak ülseri, risk faktörleri</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>DİZ AĞRILI HASTALARDA PERİARTİKÜLER YAPILARIN ULTRASONOGRAFİ İLE DEĞERLENDİRİLMESİ</Başlık>
<Özetçe>Bu çalışmanın amacı, diz ağrısı şikayeti ile polikliniğimize başvuran hastalarda periartiküler yapılarla ilgili lezyonları araştırmaktır.
Çalışmaya bilinen metabolik ve inflamatuvar eklem hastalığı olmayan 91hasta (17 erkek, 74 kadın) alındı. Tüm hastalara fizik muayene ve diz ultrasonogafisi (US) uygulandı.
Hastaların yaş ortalaması 51,3 ± 14,1 yıl idi. Yapılan US incelemesi sonucunda hastaların %25'i normal olarak değerlendirilirken, %17,5'inde tendinit, %16,4'ünde baker kisti, %15,3'ünde sinoviyal hipertrofi, %15.3'ünde bursit, %14,2'inde sinoviyal efüzyon ve %13'ünde sinoviyal impingiment, vasküler değişiklikler, yumuşak dokuda kitle gibi diğer bulgular saptandı. Ayrıca klinik ve radyolojik olarak gonartroz tanısı alan 14 hastanın 11'inde (%78) US tetkiki sonucunda yumuşak doku lezyonu olduğu belirlendi.
Sonuç olarak diz ağrısı şikayeti olan hastalarda periartiküler yapıların değerlendirilmesi tanı ve tedavi açısından yararlıdır. Bu amaçla kolay uygulanabilir, noninvaziv ve ucuz bir tanı aracı olan US tercih edilebilir.</Özetçe>
<Anahtar>Diz ağrısı, ultrasonografi</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ROMATOİD ARTRİT'DE SERUM BAKIR, ÇİNKO VE SELENYUM DÜZEYLERİ</Başlık>
<Özetçe>Bu çalışmada, serum eser elementlerin önemlilerinden selenyum (Se), çinko (Zn) ve bakır (Cu), Atomik Absorbsiyon Spektrofotometre kullanılarak romatoid artritli (RA) hastaların (n=32) serumlarında belirlendi ve istatistiki olarak sağlıklı bireylerin değerleri ile (n=52) kıyaslandı.
Serum Cu düzeyleri hasta grupta 26,06±4,71 µmol/L olarak bulundu ve bu değer önemli ölçüde sağlıklı bireyler grubundan yüksekti (17,74±3,30 µmol/L) (p-0,001). Buna karşın, Se ve Zn düzeyleri hastalarda (Se:0,18±0,05 µmol/L ve Zn:6,58±3,14 µmol/L) sağlıklı bireylere göre daha düşük bulundu (Se:0.21±0.06 µmol/L ve Zn:11,.44±6,00 µmol/L).
Sonuçlarımız, RA'li hastalarda serumda eser elementlerinin (Se, Zn ve Cu) düzeylerinde değişim olduğunu gösterdi. Bu değişiklikler sitokinler tarafından organizmada uyarılan otoimmün sürecin bir parçası olabilir. Netice olarak, biz Zn ve Se düzeylerindeki düşme ve Cu düzeylerindeki artmanın muhtemel olarak yangıya yanıt olarak geliştiği ve organizmanın savunma stratejisinin bir sonucu olduğu ve hormon benzeri maddeler tarafından düzenlendiğini düşünmekteyiz.</Özetçe>
<Anahtar>Romatoid artrit, Selenyum, Çinko, Bakır</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>DİZ OSTEOARTRİTLİ HASTALARDA AĞRI, HASTALIK ŞİDDETİ, RADYOGRAFİK BULGULAR VE DİSABİLİTE İLİŞKİSİ</Başlık>
<Özetçe>Amerikan Romatizma Cemiyeti (ACR) kriterlerine göre diz osteoartriti tanısı konmuş, yaş ortalaması 60,7±8,9 yıl olan 102 hasta (89 kadın, 13 erkek) çalışmaya alındı. Objektif yöntemlerle hastaların ağrı (diz ağrı skalası), hastalık şiddeti (Lequesne şiddet indeksi), radyografik bulgular (Kellgren-Lawrence) ve disabiliteleri (HAQ) değerlendirilerek bunlar arasındaki ilişki araştırıldı. Ağrı şiddeti ile radyografik bulgular arasında ilişki bulunamazken (p-0,05), ağrı sıklığı ile radyografik bulgular arasında zayıf bir korelasyon vardı (p=0,05). Radyografik bulgular ile disabilite arasında ilişki bulunamazken (p-0,05), en çok ağrı ve Lequesne hastalık şiddeti ile disabilite arasında ilişki bulundu (p-0,01).</Özetçe>
<Anahtar>Osteoartrit, disabilite</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>HETEROTOPİK OSSİFİKASYONUN SPİNAL KORD YARALANMALI HASTALARDA FONKSİYONEL DURUMA ETKİSİ</Başlık>
<Özetçe>Çalışmanın amacı, heterotopik ossifikasyonu (HO) olan spinal kord yaralanmalı (SKY) hastalar ile HO gelişmeyen hastaların fonksiyonel durumlarını karşılaştırmaktı. Spinal kord yaralanmasını takiben HO gelişen yirmi hasta (5 kadın, 15 erkek) ve HO gelişmeyen yirmi hasta (7 kadın, 13 erkek) değerlendirildi. İki grubun Frankel'e göre değerlendirilen nörolojik düzeyleri arasındaki fark istatistiksel olarak önemli değildi(p-0,05). Hastaların fonksiyonel durumları, Fonksiyonel Bağımsızlık Ölçütü (FIM) kullanılarak ölçüldü.HO'nu olan hastaların ortalama FIM skorları başvuruda 62,9 ± 12, taburculukta 78,5 ±11,7 iken, bu sonuçlar Heterotopik ossifikasyonu gelişmeyen hastalarda 71,4 ±13 ve 90,8 ±11,6 idi.HO bulunmayan hastalar ile karşılaştırıldığında, FIM skorları HO gelişen grupta istatistiksel olarak anlamlı ölçüde düşük bulundu (başvuru;p-0,05, taburculuk;p-0,01). Bulgularımız rehabilitasyon programı sırasında hastaların fonksiyonel durumlarının eklem hareket açıklığında azalmaya neden olan HO ile ilişkili olarak etkilendiğini göstermektedir. Bununla birlikte FIM skorlarına bağlı fonksiyonel iyileşme iki grupta da önemli bulunmuştur(p-0,05).
</Özetçe>
<Anahtar>Spinal kord yaralanması, heterotopik ossifikasyon, fonksiyonel bağımsızlık ölçütü (FIM)</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>SERONEGATİF SPONDİLOARTROPATİLERDE SÜLFASALAZİN ETKİNLİĞİNİN PERİFERİK VE AKSİYEL TUTULUMLU HASTALARDA KARŞILAŞTIRILMASI</Başlık>
<Özetçe>Sülfasalazin (SSZ) seronegatif spondiloartropatilerde (SpA) etkin ve güvenilir bir hastalık modifiye edici ajan olarak bilinmektedir. Bu çalışma, SSZ'in periferik ve aksiyel tutulum üzerindeki etkinliğini araştırmak amacıyla planlandı.
Çalışmaya 11 kadın, 30 erkek olmak üzere toplam 41 hasta alındı. Hastaların tanıları, hastalık süreleri, aile öyküleri, ekstra-artiküler tutulumları, sabah tutukluğu süresi, VAS, ilaca bağlı yan etkiler, hastaların ilaca uyumu, ilaçtan yararlanma oranları ve kullanılan diğer ilaçlar kaydedildi. Hastalara fizik muayene yapılarak tutulan ve aktif olan eklemler saptandı. Laboratuvar parametreleri olarak hastalığın aktivitesini ve ilaç yan etkilerini yansıtabilecek tam kan sayımı, eritrosit sedimentasyon hızı, CRP, karaciğer ve böbrek fonksiyon testleri, tam idrar analizleri ve HLA-B27 doku antijeni çalışıldı. Fizik muayene ve laboratuar değerlendirmeleri SSZ başlanmadan önce ve tedavinin dördüncü ayında yapıldı.
Tüm grup göz önüne alınarak yapılan değerlendirmede, klinik etkinlik tedavi öncesi ve tedavinin dördüncü ayında aktif olan eklem sayısı, sabah tutukluğu ve VAS değerleri arasındaki istatistiksel olarak anlamlı fark ile desteklendi (p-0,05).
Periferik eklem tutulumu 17 hastada saptandı ve bu grupta tedavi sonrası aktif eklem sayısı, sabah tutukluğu ve VAS'ta iyileşme bulunurken, periferik eklem tutulumu olmayan grupta ise aktif eklem sayısı ve VAS'ta iyileşme vardı (p-0,05).
Sonuç olarak bu çalışmada, SSZ hem periferik, hem de kök eklem ve aksiyel tutulumu olan hastalarda etkin görünmektedir.</Özetçe>
<Anahtar>Seronegatif spondiloartropatiler, sülfasalazin</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>POSTMENOPOZAL OSTEOPOROZDA EGZERSİZ VE KALSİYUM TEDAVİSİNİN ETKİNLİĞİ</Başlık>
<Özetçe>Bu çalışma postmenopozal osteoporozu olan hastalarda egzersizin etkinliğini göstermek amacıyla planlandı. Çalışmaya postmenopozal osteoporozu olan 14 kadın alındı. Başlangıçtaki L2-4 kemik mineral yoğunluğu (KMY) değerleri DEXA ile ölçüldü. Altı ay süre ile, haftada üç gün doktor gözetiminde egzersiz yaptırıldı ve günde 1000 mg kalsiyum verildi. Egzersiz olarak 15-20 dk ısınma, 25-30 dk sırt ekstansörleri ve karın kaslarına yönelik egzersiz ve 10 dk germe egzersizleri uygulandı. Bu süre sonunda kontrol KMY ölçüldü. Başlangıç ve bitiş KMY'ları Wilcoxon testi ile karşılaştırıldı. Hastaların başlangıç KMY 0,728 gr/cm2 ile 0,982 gr/cm2 arasında değişiyordu. Altı ay sonraki KMY ise 0,769 gr/cm2 ile 1,029 gr/cm2 arasında değişiyordu. KMY değerleri bütün hastalarda arttı. Başlangıç ve bitiş KMY arasındaki fark istatistiksel olarak anlamlı bulundu (p=0,001).
Postmenopozal bayanlarda düzenli egzersiz ve kalsiyum alımının kemik yoğunluğu üzerinde pozitif etkisi olduğu ve kemik yoğunluğunu artırdığı sonucuna varıldı.</Özetçe>
<Anahtar>Postmenopozal osteoporoz, egzersiz</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>HEMİPLEJİK HASTALARIN KİNEMATİK YÜRÜME ANALİZİ</Başlık>
<Özetçe>Bu çalışmada 46 (22 erkek, 24 kadın) hemiplejik hastada kinematik yürüme analizi yapıldı. Klinik özellikler, alt ekstremite motor durum, fonksiyonel ambulasyon kategorisi ile ortez ve yürümeye yardımcı destek kullanımının zaman-uzaklık değişkenlerine etkisi araştırıldı. Yaş, cinsiyet, hemiplejik taraf, hastalık etiyolojisi ve süresinin zaman-uzaklık değişkenlerini etkilemediği fakat alt ekstremite motor durum ve fonksiyonel ambulasyon kategorisi, ortez ve yürümeye yardımcı destek kullanımının bu değişkenler üzerinde anlamlı derecede etkili olduğu tespit edildi.</Özetçe>
<Anahtar>Hemipleji, yürüme analizi</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>AKUT ROMATOİD ARTRİTLİ KADINLARDA FONKSİYONEL ÖZÜRLÜLÜK İNDEKSLERİ İLE HASTALIK AKTİVİTE BELİRTEÇLERİNİN KORELASYONU</Başlık>
<Özetçe>Romatoid artrit (RA) eklem ve çevresinde hasara yol açan, deformiteler oluşturan, sonuçta da fonksiyonel özürlülüğe yol açabilen, kronik enflamatuvar bir hastalıktır. Bu kesitsel çalışmanın amacı, ileri deformiteleri olmayan, yaşları 50 ile 65 arasındaki, akut RA'li kadınlarda hastalık aktivite belirteçleri olan Ritchie artiküler indeksi (RAI), eritrosit sedimentasyon hızı (ESH) ve C-reaktif protein (CRP) oranının fonksiyonel özürlülük indeksleri ile olan ilişkilerini saptamak ve etkinlik karşılaştırması yapmaktı. Akut artrit yakınmaları ile kliniğimize başvuran ve modifiye ARA kriterlerine göre RA tanısı konmuş 52 kadında fonksiyonel durum, Standford Sağlık Değerlendirme Formu (HAQ) ve Lee Fonksiyonel İndeksi (LFI) ile değerlendirildi. Hastalarda eklem muayenesi ile RAI skoru, laboratuvar yöntemlerle de eritrosit sedimentasyon hızı (ESH) ve C-reaktif protein (CRP) düzeyleri saptanarak fonksiyonel ölçütlerle korelasyonları araştırıldı. Her iki fonksiyonel indeks birbirleri ile çok güçlü pozitif korelasyon gösterdiler (r= 0.84, p- 0.0001). ESH ve CRP'nin LFI ile olan anlamlı pozitif korelasyonları (Sırasıyla: r=0.33, p- 0.01; r=0.44, p- 0.001), aynı değişkenlerin HAQ ile anlamlı olarak saptanan pozitif korelasyon değerlerine göre az da olsa daha güçlü idi (Sırasıyla: r=0.25, p-0.05; r=0.30, p-0.05). RAI ise HAQ ve LFI ile laboratuvar değerlere göre daha güçlü pozitif korelasyon sergiledi (Sırası ile: r=0.49, p-0.01; r= 0.59, p- 0.001). Romatoid artritli kadınlarda akut dönemde, muayene anındaki saptanan fonksiyonel özürlülük ile en çok ilişkisi bulunan hastalık aktivitesi belirteçlerinin sırası ile RAI, CRP ve ESH olduğu gözlenmiştir. Muayenede saptanan eklem bulgularının laboratuvar verilerine göre daha belirleyici olduğunu düşünmekteyiz.</Özetçe>
<Anahtar>Romatoid Artrit, hastalık aktivitesi, fonksiyonel özürlülük</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>DİZ OSTEOARTRİTİNDE ETKİN BİR TEDAVİ: EV EGZERSİZ PROGRAMI İLE KOMBİNE EDİLMİŞ İNTRA-ARTİKÜLER SODYUM HİYALURONAT ENJEKSİYONLARI</Başlık>
<Özetçe>Bu çalışmada, ağrılı dize birer hafta arayla 3 kez intraartiküler sodyum hiyaluronat enjeksiyonu uygulanan ve enjeksiyon yanında ev egzersiz programı verilen grupları ağrı, klinik ve fonksiyonel parametreler yönünden karşılaştırmak amacıyla Amerikan Romatoloji Birliği (ACR) klinik ve radyolojik kriterlerine göre diz osteoartriti tanısı almış, yaş ortalamaları 59 ± 8 (43-80) olan 6 erkek, 17 kadın, toplam 23 hasta incelendi. Yirmiüç hastadan rastgele seçilen 13 tanesine izometrik kuadriseps ve diz ekstansiyonda düz bacak kaldırma egzersizlerinden oluşan ev programı öğretildi ve her enjeksiyon öncesi uygulama denetlendi. Demografik, klinik ve fonksiyonel parametreler yönünden farksız olan grupların her ikisinde de üçüncü enjeksiyondan bir hafta sonra yapılan değerlendirmede hareket, istirahat ve gece ağrısında anlamlı azalma saptandı. Hastalar egzersiz grubunda % 84,6, egzersiz uygulanmayan grupta % 80 oranında “çok iyi” ya da “daha iyi” cevabını verdiler. Buna karşılık fonksiyonel kapasitenin değerlendirilmesinde kullanılan 20 m. yürüme, bir kat merdiven inme ve çıkma, sandalyeye üç kez oturup kalkma süresi yönünden incelendiğinde egzersiz uygulanan grupta her dört parametrede de anlamlı düzelme olmasına karşın, egzersiz uygulanmayan grupta bu parametrelerdeki azalma istatistiksel olarak anlamlı değildi.
İntraartiküler sodyum hiyaluronat enjeksiyonu ile basit ve uygun hareketlerden oluşan ev egzersiz program ı kombinasyon tedavisi, diz osteoartriti olgularında üç hafta gibi kısa bir sürede hem klinik hem fonksiyonel düzelme sağlamakta, bu hasta grubunda oldukça etkin bir tedavi seçeneği olarak karşımıza çıkmaktadır.</Özetçe>
<Anahtar>Diz osteoartriti, hiyaluronik asit, egzersiz</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ROMATOİD ARTRİTLİ HASTALARDA HUMAN PARVOVİRUS B19 IgG VE IgM ANTİKOR DÜZEYLERİ</Başlık>
<Özetçe>Romatoid artrit (RA); etyolojisi tam olarak bilinmeyen, kronik bir multisistem hastalığıdır. Bu çalışmada Human Parvovirus B19 (HPV B19)'a karşı gelişen IgG ve IgM antikorları 29 RA'lı, 16 Reaktif artritli (ReA) hasta ve 32 sağlıklı bireyde ELÜSA (Enzyme Linked Immunosorbent Assay) yöntemi ile araştırıldı. Romatoid artritli hastalarda HPV B19 IgG pozitifliği %89.7, reaktif artritli hasta grubunda %87.5 ve sağlıklı kontrol grubunda ise %71.9 olarak bulundu. HPV B19 IgM pozitifliği RA'li hastalarda %20.7 (6), sağlıklı kontrol grubunda %6.3 (2) olarak bulunurken, reaktif artritli kontrol grubunda ise IgM pozitifliği saptanmam ıştır. Sonuç olarak HPV B19 IgG ve IgM antikorlarının bulunma sıklığı yönünden RA'li hastalar ile kontrol grupları arasında istatistiksel olarak anlamlı bir fark saptanamamıştır (p-0.05).</Özetçe>
<Anahtar>Romatoid artrit, Human Parvovirus B19</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>REMİSYONDA SEYREDEN ERKEN DÖNEM ROMATOİD ARTRİTLİ HASTALARIN EL VE EL BİLEĞİNDEKİ RADYOLOJİK DEĞİŞİKLİKLER: 1 YILLIK İZLEM ÇALIŞMASI</Başlık>
<Özetçe>Bu çalışma erken dönem romatoid artrit (RA)'de hastalık aktivasyonu ile radyolojik progresyon arasında ilişki olup olmadığını ve bir yıl boyunca remisyonda seyreden hastaların el ve el bileği eklemlerinde radyolojik progresyonun devam edip etmediğini belirlemek amacıyla yapıldı.
Erken dönem aktif RA'li 45 hastada el ve el bileği radyografileri çalışmanın başlangıcında ve 1 yıl sonunda Larsen Dale metodu ile değerlendirildi. Hastalara düşük doz prednizolon (7.5 mg/gün) ve hastalığı modifiye edici antiromatizmal tedavi (metotreksat ve/veya sulfasalazin) başlandı. Hastalık aktivasyonunu gösteren eritrosit sedimentasyon hızı (ESR), C-reaktif protein (CRP) ve Ritchie Artiküler İndeks (RAI) çalışmanın başlangıcında ve 1 yıl süresince her ay yapılan rutin kontrollerde kaydedilerek bu parametrelerin yıllık ortalaması kümülatif (time-integrated) olarak hesaplandı. Bir yıl sonunda yıl boyunca remisyonda seyreden 36 hasta değerlendirmeye alındı. Başlangıç ve 1 yıl sonundaki el ve el bileği radyografilerinin Larsen skorları arasındaki fark anlamlıydı (p-0.01). Çalışmanın başlangıcında elde edilen Larsen skoru ile başlangıç ESR (r = 0.32, p- 0.05), CRP (r = 0.44, p- 0.01) ve RAI (r = 0.42, p-0.01) değerleri arasında anlamlı korelasyonlar bulundu. Bir yıl boyunca remisyonda seyreden hastaların kümülatif aktivasyon parametreleri ile Larsen skorlarındaki değişimler arasında anlamlı bir korelasyon yoktu (p-0.05).
Sonuç olarak, R.A'li hastalarda artmış hastalık aktivasyonunun hastalığın radyolojik progresyon hızının göstergesi olabileceğini ve bir yıl boyunca remisyonda seyretmiş hastalarda da eklem hasarının artmaya devam ettiğini gözledik.</Özetçe>
<Anahtar>Romatoid artrit, remisyon, radyografik değişiklikler</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>GENÇ YAŞTAKİ FİBROMİYALJİLİ HASTALARDA SOLUNUM FONKSİYON TESTLERİ</Başlık>
<Özetçe>Fibromiyalji; nonartiküler orijinli, etyolojisi bilinmeyen, jeneralize kas iskelet sistemi ağrısı, karekteristik bölgelerde hassas noktalar, yorgunluk, tutukluk, uyku bozuklukları ve anksiyete ile karakterize, ağrılı bir sendromdur. Bu çalışmanın amacı, genç fibromiyaljili hastalarda solunum fonksiyon testlerini değerlendirmektir.
Çalışmaya Amerikan Romatoloji Birliği (ARA) kriterlerine göre Fibromiyalji Sendromu (FMS) tanısı konan 38 hasta ile benzer yaş ve cinsiyette 23 kişilik kontrol grubu alındı. Vakaların hiçbiri sigara içmemekteydi. Hastalarda zorlu vital kapasite (FVC), birinci saniye zorlu ekspirasyon hacmi (FEV1), FEV1/FVC, ekspiryum ortası akım hızı (FEF25-75), ekspiryum en yüksek akım hızı(PEF), ekspire edilen vital kapasitenin ilk %25, %50 ve %75'inde atılan hava volümü (FEF25,FEF50 ve FEF75) değişkenleri ölçüldü.
Tüm spirometrik ölçümler kontrol grubuna göre hasta grubunda düşük bulunmasına rağmen, sadece FEV1, FVC, FEF25 ve PEF değerlerindeki düşüklük anlamlıydı (p-0.05). Bu bulgular restriktif tip solunum fonksiyon bozukluğunu göstermekteydi.
Çalışmamız; fibromiyaljili hastalarda şiddetli ağrı, yorgunluk, fiziksel inaktiviteye ve solunum kaslarının etkilenmesine bağlı olarak restriktif tipte solunum fonksiyon bozukluğu gelişebileceğini göstermiştir.</Özetçe>
<Anahtar>Fibromiyalji, solunum fonksiyon testleri</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>LOMBER DİSK HERNİLİ OLGULARDA PARASPİNAL KAS ALANININ FİZİKSEL PARAMETRELER ve OSWESTRY SAKATLIK SKORU İLE KORELASYONU</Başlık>
<Özetçe>Bu çalışmada paraspinal kas alanlarının, fonksiyonel kısıtlılık skoru ve vücut kitle indeksi yaş ve cinsiyet gibi fiziksel parametreler arasında korelasyonların varlığını araştırmayı amaçladık.
Bel ağrısı (BA) önemli bir sağlık problemidir. Paraspinal kasların lomber omurganın faset dejeneransı ve lomber disk hernisi gibi değişik süreçlere karşı duyarlı olduğu bilinmesine karşın; bu kasların BA ve disk hernisinde rolü net olarak açıklanmamıştır. Bu çalışmaya bel-bacak ağrısı olan 50 kişi “ olgu grubu” ve bel bacak ağrısı olmayan 25 kişi de “kontrol grubu” olarak alındı. Olgu ve kontrollerin tomografik çekimleri yapılırken L2 seviyesinin her iki tarafında psoas majör, kuadratus lumborum ve erektör spina kaslarının alanları cm2 olarak saptandı. Olguların fonksiyonel durumları Oswestry fonksiyonel kısıtlılık skoru ile değerlendirildi. Olgu ve kontrollerin vücut kitle indeksleri saptandı.
Olgu grubunun paraspinal kas alanları kontrol grubuna göre anlamlı olarak küçük bulundu. Anılan alanların erkek olgularda kadınlardan anlamlı olarak büyük olduğu saptandı. Olgu grubunda paraspinal kas alanı ile fonksiyonel kısıtlılık skoru arasına anlamlı ve negatif bir ilişkinin (r: - 0.367 p: 0.009) olduğu saptandı.</Özetçe>
<Anahtar>Bel ağrısı, paraspinal kas alanları, fonksiyonel kısıtlılık, Oswestry Disabilite İndeksi</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>HİPERMOBİLİTE SENDROMUNUN KLİNİK ÖZELLİKLERİ</Başlık>
<Özetçe>Hipermobilite, herhangi bir sistemik romatizmal hastalık ile ilişki olmadan eklemlerin normalin üzerinde hareket genişliğine sahip olması ile karakterize klinik bir sendromdur. Eklem laksitesi, toplumda sağlıklı bireylerin yaklaşık %5-15'inde hiçbir semptom olmaksızın bulunmakla birlikte bazı kişilerde de kronik ağrı yakınmalarına yol açar. Hipermobilite sendromunun yumuşak doku romatizması ve temporomandibuler eklem disfonksiyon sendromu etyolojisinde önemli rolü vardır. Eklem stabilizasyonunun bozulması bazı eklem patolojilerine yol açmaktadır. Eklem dışı dokularda kollajen bağ doku desteğinin yetersizliğine bağlı olarak bazı klinik bulgular görülebilmektedir. Ayrıca hipermobil olguların mitral valv prolapsusu, herni, jinekolojik komplikasyonlar ve ileri yaşlarda osteoporoz gelişimi yönünden risk taşıdıkları öne sürülmüştür. Rutin romatolojik muayenede hipermobilitenin değerlendirilmesi hastaların gereksiz tetkik ve tedavilere maruz kalmalarını önleyecektir. Yakın zamanda, geniş çapta kabul gören ve kullanılmakta olan Beighton tanı kriterlerinin yenilenmesi ile oluşturulan yeni bir tanı kriter seti (Brighton 1998) yayınlanmıştır. Bu derlemede, hipermobilite sendromu olan hastalarda kas-iskelet sistemi ve viseral organ tutulumları ile ilgili klinik özellikler ve tanı ve tedavide son yaklaşımlar gözden geçirilecektir.</Özetçe>
<Anahtar>Eklem laksitesi, Kas-iskelet sistemi, Eklem-dışı tutulum</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>ROMATOİD ARTRİT TEDAVİSİNDE HASTALIĞI MODİFİYE EDEN ANTİROMATİZMAL İLAÇLAR</Başlık>
<Özetçe>Bugün için romatoid artritin kesin bir tedavisi yoktur. Tedavide amaç semptomları azaltmak ve hastalığın ilerlemesini yavaşlatmaktır. Romatoid artritin medikal tedavisi; ilk olarak steroid olmayan antiinflamatuar ilaçlardan başlayarak, kortikosteroidleri ve erken alınan önlemlerin etkisiz kalması halinde hastalığı modifiye eden uzun etkili ilaçları içine almaktadır. Hastalığı modifiye eden ilaçların romatoid artrit tedavisindeki kombinasyon kullanımlarını ve kullanım zamanlarını içeren bir çok çalışma uzun yılllardan beri yapılmaktadır. Bu makalede hastalığı modifiye eden uzun etkili ilaçların tedavideki yeri ve bu ilaçlarla ilgili yeni gelişmeler gözden geçirilecek ve son zamanlarda romatoid artrit tedavisi için spesifik olarak geliştirilmiş ilaçlar ve kullanımları ele alınacaktır.</Özetçe>
<Anahtar>Romatoid artrit, modifiye edici antiromatizmal ilaçlar</Anahtar>
<Kaynak>Türk Romatoloji Dergisi</Kaynak>
<TürkçeKarakter>Sorunsuz</TürkçeKarakter>
</makale>





<makale>
<Etiket>Dahili Tıp-</Etiket>
<Başlık>Hava sıcaklığının sinir iletilerine etkisi</Başlık>
<Özetçe>Giriş ve Amaç: Isı; sinir iletim çalışmalarını etkileyen fizyolojik faktörler içinde en önemli nedenlerden biridir. Deri sıcaklığı iletim hızı distal latans ve dalga morfolojisini etkilemektedir. Soğuk; geniş çaplı myelinli lifler üzerine küçük liflerden daha etkindir. Motor ve duyusal iletim çalışmalarında her bir derece ısı azalmasında ileti hızı 1,5- 2,5m/sn yavaşlarken distal latans yaklaşık olarak 0,2 msn uzamaktadır. Bu çalışmada çevresel ısının sinir iletim parametreleri üzerine olan etkisinin ortaya konması amaçlanmıştır.
Yöntem: Bu çalışmaya EMG laboratuvarına çevresel ısının en düşük olduğu Ocak (210 olgu) ve çevresel ısının en yüksek olduğu Temmuz ayında (136 olgu) başvuran olgular alındı. Olgularda üst ve alt ekstremitelerde duysal ve motor sinir iletimleri çalışıldı.
Sonuçlar: Ocak ayında ortalama distal latansların Temmuz ayındaki ortalama distal latanslardan uzun olduğu görüldü. Duyusal iletimde daha belirgin olmak üzere Ocak ayında elde edilen ortalama iletim hızlarının Temmuz ayındaki iletim hızlarından uzun olduğu görüldü. Ayrıca Ocak ayında elde edilen ortalama amplitüd değerleri Temmuz ayındaki ortalama değerlerden daha büyüktü. Çalışmaya alınan hasta gruplarından KTS tanısı alan olguların sayısı Ocak ayında, Temmuz ayına oranla daha yüksek bulundu (%36,7 ve %26,3).
SonSöz: Özetle bu çalışmada çevresel ısı artışı ile sinir iletimlerinde duysal sinirlerde daha belirgin olmak üzere latansta kısalma, iletim hızında artma, amplitüd değerlerinde düşme düşük çevresel ısıda motor ve duysal sinir amplitüdlerinde artış görüldü.</Özetçe>
<Anahtar>Motor sinir iletimi, duysal sinir iletimi, çevresel ısı, sıcaklık,Motor nerve conduction velocity, sensory nerve conduction velocity, temperature, environmental heat</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Karpal tünel sendromunda F-dalgası ve prognostik önemi</Başlık>
<Özetçe>Amaç: Bu çalışmada fokal medyan sinir yaralanmasının F-dalgası üzerine etkilerini analiz ettik. F dalgası parametrelerini KTS hastalarında uyguladık ve sonuçları normal değerler ile her hastanın durumuna özgü olarak karşılaştırdık. Aynı zamanda F dalgası ile yaralanmanın şiddeti arasındaki ilişkiyi değerlendirdik.
Hastalar ve yöntem: Imam Hümeyni Hastanesi elektrofizyoloji laboratuvarına üst taraf yakınmaları ile gelen tüm KTS düşünülen hastalara uygulandı. Standard elektrodiagnostik çalışma tüm hastalara iki taraflı olarak yapıldı. F dalgası parametrelerine göre hastalar üç gruba bölündü; F dalgasının gözlenmediği, anormal olarak uzamış F dalgası ve normal F-dalgası. Elektrofizyolojik çalışma sonrası, hastalar hafif, orta ve ağır KTS olarak gruplandırıldılar.
Sonuçlar: F dalga yokluğu 8 elde (% 7.7), uzamış latens 9 elde (%8.7) ve normal F dalgası 104 elin 87’sinde (%83.7) saptandı. Ortalama F-dalgası latensi istatiksel olarak normaller ile KTS hastaları arasında farklı idi (CI 95%, p-0.0001). Tüm F dalgası latensleri ağır yaralı olgularda önemli ölçüde uzamış olarak bulundu (p=0.0001).
Tartışma: F dalgası median sinirin proksimal ve aynı zamanda distal kısmındaki yaralanmada , özellikle aksonal yaralanmada önem kazanır. Bu testin anormalliklerine göre sinirin dönüşü olmayan değişikliklere gitmesini önlemek için cerrahi olarak serbestleştirilme işlemi kararında düşünülebilir. Bu çalışmamızın sonuçları standardize edilmiş elektrofizyolojik KTS değerlendirilmesinde F dalgası parametrelerinin de eklenmesini desteklemektedir.</Özetçe>
<Anahtar>Karpal tünel sendromu, F-dalgası, elektrodiagnoz</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Ekstrakraniyal İnternal Karotis Arter Darlıklarında Endovasküler Tedavi</Başlık>
<Özetçe>Amaç Bu çalışmanın amacı yeni bir merkezde ilk yılda, 29 olguda filtre tipi koruma cihazlarıyla yapılan internal karotis arter stentleme deneyiminin sunulmasıdır.
Gereç ve Yöntem Filtre tipi emboli önleyici cihazlar kullanılarak, 29 olguda 30 karotis arter stentleme işlemi gerçekleştirilmiştir. Olgulardan 5’i kadın, 24’ü erkek olup yaş aralığı 51-76 (ortalama yaş 65.66±6.28) dır.
Bulgular Tüm olgularda stentleme işlemi teknik olarak başarılı olmuştur. Bir olguda aynı lezyonun tedavisi için ikinci stent kullanılması gerekmiştir. İşlem sırasında ve sonrasında hiçbir olguda kalıcı ya da geçici nörolojik bulgu görülmemiştir.
Tartışma Ölüm nedenleri arasında üçüncü sırada bulunan inmenin önemli nedenlerinden birisi internal karotis arterin ekstrakraniyal bölümünde görülen aterosklerotik darlıklardır. Karotis arter stentleme aterosklerotik lezyonların tedavisinde önemli bir tedavi yöntemi olmakla birlikte intrakraniyal emboli oluşumu hala önemli bir sorundur. Bu çalışmada filtre tipi emboli önleyici cihazlar kullanılarak stentleme işlemleri yapılmıştır. Tedavinin yapıldığı merkezin deneyimi ile başarı oranı belirgin ilişkilidir.
Bu çalışmada karotis arter stentleme konusunda bir girişimsel nöroradyoloji merkezinin ilk deneyimi, olgularının sunulması, karşılaşılan zorlukların paylaşılması, sonuçların ve takiplerin sunulması amaçlanmaktadır.</Özetçe>
<Anahtar>İnternal karotis arter, ateroskleroz, stent, balon anjioplasti</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Penisiline ve Sefalosporine dirençli Deneysel Pnömokoksik Menenjit Tedavisinde Rifampin ve Seftriakson Vankomisin ve Seftriakson’a Alternatif Olabilir mi?</Başlık>
<Özetçe>Amaç; Penisilinlere ve sefalosporinlere dirençli Streptococcus pneumoniae kökenleri ile oluşan menenjitlerin günümüz tedavisinde değişik ilaçlar kullanılmaktadır. Seftriakson ile vankomisin’in kombine tedavisi günümüzde penisilinlere ve sefalosporinlere dirençli pnömokoksik menenjit tedavisinde en uygun tedavi yaklaşımı olarak kabul edilmesine karşın bu konuda yeni antimikrobiyal ilaçlar ile çalışmalar devam etmektedir. Bu çalışmada penisilinlere ve sefalosporinlere dirençli pnömokoksik tavşan menenjit modelinde seftriakson ile vankomisin kombinasyonunun etkinliğinin seftriakson ile rifampin kombinasyonu etkinliği ile karşılaştırılmak istenmiştir.
Gereç ve Yöntem; Otuzaltı tavşan üç gruba ayrıldı. Tavşanlara intrasisternal yoldan penisilin (MIC 2 µg/ml) ve sefalosporin (MIC 0.5 µg/ml) dirençli S.pneumoniae suşları verilerek menenjit oluşturuldu. Birinci gruba plasebo verilirken ikinci gruba seftriakson ile vankomisin, üçüncü gruba ise seftriakson ile rifampin verildi. Vankomisin ve rifampin oniki saat ara ile iki doz, seftriakson ise tek doz tavşanların kulak marjinal venlerinden uygulandı. Beyin omurilik sıvısı (BOS)’da bakteri konsantrasyonları tedavinin 0, 2, 12, 14 ve 24. saatlerinde alınarak ölçüldü.
Sonuçlar; Kontrol grubunda 0, 2, 12, 14 ve 24. saatlerde bakteri üremesi olduğu saptandı. Grup 2 ve 3’de 2. saatte BOS’ta bakteriyel konsantrasyon sırasıyla 2x106 and 3x106 olarak bulundu. Ancak 12, 14 ve 24. saatlerde her iki grupta da üreme olmadı.
Tartışma; Seftriakson ve rifampin kombinasyonunun seftriakson ve vankomisin kombinasyonu kadar etkili olduğu görüldü. Proenflamatuvar sitokin düzeylerinin prognoz açısından önemi ve deksametazon kullanımı göz önünde bulundurulduğunda rifampinin vankomisin’e iyi bir alternatif olabileceği sonucuna varılmıştır.</Özetçe>
<Anahtar>Deneysel menenjit, penisiline dirençli Streptococcus pneumoniae, pnömokoksik menenjit, vankomisin, rifampin</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Açlığa Bağlı olarak Hipotalamusun Bazı Merkezlerinde Morfolojik Değişiklikler</Başlık>
<Özetçe>Bu çalışmada, açlık zamanı hipotalamusun değişik merkezlerinde meydana gelen morfolojik değişiklikler araştırılmıştır. Lateral hipotalamusun farklı bölgelerinde, açlığın değişik safhalarında meydana gelen morfolojik değişiklikler görüldü. 
Bu araştırma lateral hipotalamusun bir açlık merkezi gibi görev yaptığını ve dolayısıyla daha fazla morfolojik değişikliğe uğradığını göstermiştir. 
Bu da lateral hipotalamusun açlığın bütün safhalarının idare edilme mekanizmasını kontrol ettiğini göstermektedir.</Özetçe>
<Anahtar>Hipotalamus, Açlık, Nissl maddesi, Morfolojik değişiklikler
</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>İskemik inme: Motor bozukluk ve yetersizlik ve yaş ve lezyon lokalizasyonu ile ilişkisi</Başlık>
<Özetçe>Amaç:İskemik stroke’da Motor bozukluk ve yetersizliğin ilişkisini açıklamak ve onlarla yaşın ve hemisferin ilişkisine bakmaktır.
Metodlar: Erciyes Üniversitesi Nöroloji Anabilim dalında, İskemik stroke’lu toplam 100 hasta değerlendirilmiştir. Motor bozukluğu değerlendirmek için Rivermead Motor Değerlendirmesi (RMA), yetersizliği değerlendirmek için Fonksiyonel Bağımsızlık Ölçümü kullanıldı. Değerlendirmeler, stroke sonrası 7-10.günlerde ve 3 ay sonra yapıldı.
Bulgular: RMA, hem 7-10.günlerde, hem de 3.ayda FIM’le önemli oranda ilişkiliydi. Motor bozukluk ve yetersizlik yaşla ilişkili değildi ve hem motor bozukluk hem de yetersizlik açısından, her iki hemisfer arasında istatistiksel olarak fark yoktu.
Sonuçlar: Stroke’la ilişkili motor bozukluk ve yetersizlik birbirleri ile önemli olarak ilişkilidir. Literatürde varolan uyuşmazlıklara rağmen, bizim çalışmamız, yaş ve lezyon lokalizasyonunun motor bozukluk ve yetersizlik değerlendirmelerinde hiçbir etkisi olmadığını göstermiştir.</Özetçe>
<Anahtar>İnme, rehabilitasyon, lezyon lokalizasyonu</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Vertigo ve Dengesizlik</Başlık>
<Özetçe>Vertigo, dizziness ve dengesizlik günlük pratikte başvuran hastaların yaygın yakınmalarındandır. Bu terimlerin hepsi hastalar tarafından birbirlerinin yerine kullanılır. Denge kliniğinde görülen hastaların çoğunun tekrarlayan vertigosu vardır. Yineleyen vertigo hemen hiçbir zaman ciddi bir nörolojik sorun oluşturmaz. Bu durum hemen hemen her zaman; benign pozisyonel vertigo, Meniere hastalığı veya migrene bağlıdır. Hastaların geri kalanında vertigo değil dengesizlik vardır. Klinisyenler vertigo ile dengesizlik ayırımını iyi yapmalıdırlar ve vertigolu hastalarda uygun testleri yaparak değerlendirmelidirler. Bu derlemede, vertigo ve dengesizliğe neden olan durumlar, ve vertigolu hastaların değerlendirilmesi ayrıntıları ile tartışılmaktadır.</Özetçe>
<Anahtar>Vertigo, dengesizlik</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>İskemik ve Hemorajik İnmelerde İnme Oluş Zamanının Değerlendirilmesi</Başlık>
<Özetçe>Giriş: İklim ve ısı değişikliklerinin serebrovasküler hastalık insidansı üzerine etkisi daha önce yapılmış çalışmalarda rapor edilmiştir. Bu çalışmanın amacı daha önce az sayıda rapor edilmiş olan iki büyük inme alt tipi (iskemik ve hemorajik) ile günlük sirkadian ritim, ay ve mevsim değişiklikleri arasında bağlantı olup olmadığını araştırmaktır.
Materyal ve Metot : İnme tanısı almış ardı sıra 1199 hasta retrospektif ve prospektif olarak incelendi. İnme oluş zamanları ile gün içi zaman dilimleri, ay ve mevsimler arasındaki ilişkiler değerlendirildi. İnme oluş zamanı tespit edilen hastalar (n=595) çalışmaya kabul edildi. İnmeler İskemik inmeler(İİ) ve Hemorajik inme(Hİ) olmak üzere iki ana grupta sınıflandırıldı. Diürnal ritm belirlenirken kayıtlarda strok oluş saati belirli olan hastalar (n=193) değerlendirilmeye alındı.
Sonuçlar : Çalışma grubumuzdaki hastaların 440’ı İİ (%73,9) ve 155’sı Hİ (%26,1) tanıları almıştı. Gün içinde inme olayları değerlendirildiğinde 06:01-12:00 zaman diliminde her iki tip inme olayının da daha sıkça izlendiği tespit edildi. İİ’ler en sık nisan ayında (%12.9; n=57) ve Hİ’ler en sık mart ve mayıs (%12.9; n=20) aylarında oluşmaktaydı. Hem İİ’ler hem de Hİ’ler ilkbahar mevsiminde gerçekleşirken, oranlar sırasıyla (%34; n=150 ve %34.8; n=54) olarak bulundu. İnme alt tipleriyle inme oluş zamanları (gün, ay, mevsim) arasında istatistiksel olarak anlamlı bir ilişki bulunmadı (p-0.05).
Tartışma: Kesitsel bu çalışmada her iki inme alt tipinin de sabah saatlerinde oluştuğu ve çoğunlukla ilkbahar mevsiminde gerçekleştiğini bulduk. İki büyük inme alt grubu arasında inme oluş zamanı açısından istatsitiksel bir farklılık saptanamadı.</Özetçe>
<Anahtar>İskemik inme, Hemorajik inme, Sirkadian ritm, Ay, Mevsim</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Behçet Sendromunda EEG Bulguları</Başlık>
<Özetçe>Amaç: Behçet Sendromunda EEG bulgularını ve bu bulguların klinikle ilişkisini değerlendirmek.
Gereç ve Yöntemler: Bu çalışmada BS tanısı alan ve baş ağrısı, baş dönmesi, konvulsiyon, kognitif bozukluk ve psikiyatrik semptomları nedeniyle elektroensefalografi (EEG) kayıtlaması yapılan yaş ortalaması 39.9 ± 9.7 olan 26 erkek, 14 kadın toplam 40 BS’lu olgunun EEG bulguları gözden geçirilmiştir. 
Bulgular: EEG’de olguların 16 (% 40)’sında normal, 24 (% 60)’ünde ise anormal bulgular (11’inde yavaş aktivite, 10’unda teta ve sharp teta/aktivite, 3’ünde hızlı aktivite) gözlenmiştir. Bu bulguların, olguların 18’inde ise bilateral olduğu, 4’ünde sağ parietooksipital, temporosantral ve posterior temporal, 2’sinde sol temporasantral alana lokalize olduğu saptanmıştır. 
Sonuç: BS’da nörolojik semptom ve/veya bulguların EEG’ye yansımasının belirgin lateralizasyon göstermeyen nonspesifik yavaş aktivite düzensizliği şeklinde olduğu belirlenmiştir.</Özetçe>
<Anahtar>Behçet sendromu, nörolojik ve elektroensefolografik bulgular</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Behçet Hastalığı Olgularında Gastrokinemiyus H Refleks Yanıtı ve Sinir İletim Çalışması</Başlık>
<Özetçe>Amaç: Bu çalışmada Behçet hastalığı (BH) olguları ile sağlıklı kontrollerin sinir iletim çalışması değerleri ve gastrokinemiyus H refleksi yanıtlarının karşılaştırılması amaçlanmıştır.
Materyal ve Method: Ocak 2002 ve Ekim 2004 tarihleri arasında nöroloji ve dermatoloji polikliniklerinde izlenen nörolojik tutulumu olmayan BH olguları ve sağlıklı kontroller değerlendirildi. Olgulara ayrıntılı fizik ve nörolojik muayene yapıldı. Periferik sinir işlevlerini etkileyebilecek, H-refleksi arkını bozabilecek nedenler açısından olgular tetkik edildi ve sonuçları etkileyebilecek bozukluk saptananlar çalışma dışı bırakıldı. Sonuç olarak çalışmaya alınan 23 BH olgusu ve 22 sağlıklı kontrolde sinir iletim çalışmaları ve gastrokemiyus H refleksi değerlendirildi.
Bulgular: BH olgularında mediyan ve sural duysal sinir aksiyon potansiyeli amplitüdleri, sural sinir distal iletim hızları ve sol posterior tibiyal motor sinir iletim hızları ortalamaları sağlıklı kontrollerden anlamlı düzeyde düşük saptandı. Gruplar arasında yaşa ve boya göre düzeltilen H-refleksi latans ve amplitüdleri arasında farklılık yoktu. BH grubunda H refleks latansı normalin üst sınırından yüksek olan 4 olgu varken kontrol grubunda normalden uzun H refleks latansı olan birey saptanmadı.
Sonuç: Sinir iletim çalışması sonuçları BH olgularında erken subklinik distal aksonal etkilenmenin varlığını göstermiştir. Duysal sinirler motorlara göre daha fazla etkilenmektedir. H refleksi periferik sinir sisteminin proksimal kısmının işlevlerini test etmektedir. H refleksinin görece korunması periferik sinir sisteminin daha distal kısımlarını etkileyen bir nedenden kaynaklanıyor olabilir.</Özetçe>
<Anahtar>H refleksi, Behçet Hastalığı, Polinöropati, Karpal tünel sendromu</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Behçet Olgularinda Masseter Eksteroseptif Supresyonu</Başlık>
<Özetçe>Bilimsel zemin ve amaç: Nöro-behçet hastalığında en çok etkilenen nöral yapı beyinsapıdır. Beyinsapı etkilenmesinin gösterilmesinde elektrofizyolojik yöntemler tedavinin erken yönlendirilmesinde katkı sağlayabilir. Bu amaçla göz kırpma refleksi ve massseter eksteroseptif supresyonu gibi beyinsapı reflekslerinin ve beyin sapı işitsel uyarılmış potansiyellerin (BAEP) incelenmesi planlanmıştır. 
Materyal ve metod: Behçet hastalığı (BD) tanısı alan 37 olgu çalışmaya alındı. Bu olguların 6’sının nörolojik tutuluş bulguları mevcuttu (nöro-Behçet). Masseter eksteroseptif supresyonu, göz kırpma refleksleri ve BAEP incelemeleri için ayrıca 18 kontrol olgusu da çalışmaya alındı. 
Sonuçlar: Nöro-Behçet hastalığı tanısı olan 6 olgunun 4’ünde masseter eksteroseptif supresyonunda anormallikler (3 olguda S2 döneminin elde edilememesi, 1 olguda S2 latans uzaması) gözlenirken, 2 olgu BAEP anormallikleri (1 olguda V. komponent kaybı, 1 olguda I-III interpik latansında uzama) ve 1 olgu ise göz kırpma refleks anormallikleri (R1 ve R2 latanslarında uzama) gösterdi. Nörolojik tutuluş olmayan BD olgularında ise elektrofizyolojik testlerde istatistiksel anormallik gözlenmedi. 
İzlenimler: Elde edilen bulgular klinik nörolojik tutuluşu olan Behçet olgularında çalışılan testlerin anlamlı sonuçlar verdiğini göstermiştir.</Özetçe>
<Anahtar>Behçet Hastalığı, Nöro-Behçet, Masseter eksteroseptif supresyonu, Göz kırpma refleksi, Beyinsapı işitsel uyarılmış potansiyelleri, Beyinsapı refleksleri</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Türk Toplumunda MDR-1 C3435T Polimorfizminin Genotip ve Allel Sıklığı</Başlık>
<Özetçe>İlaçlara yanıt ve ilaçlara bağlı yan etkiler ilaç metabolize eden enzimlerdeki genetik değişikliklere bağlı olarak aynı toplumdaki bireyler arasında farklılık gösterir. Bu fark ilaç direnci oluşturan MDR genlerinin artmış ekspresyonuna bağlı olabilir. MDR-1 geni 26. eksonunda tek nükleotid polimorfizmi (C3435T) P-glikoprotein ekspresyonunu azaltmakta ve insanlar arasında ekspresyon farklılıklarına yol açmaktadır. Ayrıca MDR-1 gen polimorfizmi toplumlararası farklılıklar göstermektedir. Bu çalışmada homojen coğrafi dağılımlı, bilinen herhangi bir tıbbi özgeçmiş ve soygeçmiş özelliği olmayan 174 sağlıklı birey incelenmiştir. C3435T SNP MDR1 polimorfizmini değerlendirmek üzere ‘’polimerase chain reaction+restriction fragment lenght polymorphism’’ (PCR+RFLP) yöntemi uygulanmıştır. Toplam 174 olgunun ortalama yaşları 35.1 yıldı (±14.74) ve 10-86 yıl arasında değişmekteydi. Olguların %56.3’ü erkek (n=98) ve %43.7’si kadındı (n=76). Allel dağılımının % 51’ini C ve % 49’unu T alleli oluşturuyordu. Genotip dağılımları %25.8 TT, %28.2 CC ve %46 CT idi. Toplam olarak toplumun % 72’si defektif alleli taşımaktaydı. Cins ve genotip arasında bağlantı bulunmadı. Bu çalışma Türk Toplumunda MDR1 geni allel dağılımını göstermektedir. Elde edilen veri klinik farmakogenetik araştırmalarda ve epidemiyolojik çalışmalarda yararlı olabilir.</Özetçe>
<Anahtar>MDR geni, Türk Toplumu, sıklık</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Guillain – Barre Sendromu; Etyoloji, Klinik Bulgular ve Aferez</Başlık>
<Özetçe>Guillain-Barre Sendromu (GBS) nöroloji pratiğinde çok sık görülen akut polinöropati nedenlerinden biri olup ilerleyici motor güçsüzlük ve arefleksi ile karakterizedir. Plazmaferez ve IVIG tedavi seçenekleridir. Bu çalışmada 1999-2004 yılları arasında GBS ve/veya GBS varyantlarına ait klinik bulgularla kliniğimize kabul edilen ve TPE uygulanan, yaşları 16-54 arasında değişen 16 erkek, 8 kadın (ortalama yaş: 33.3 ± 14.2) toplam 24 hasta değerlendirilmiştir. Biz tanıyı takiben ilk hafta içinde hastalara plazmaferez yaptık. Yirmi olguda 5, 4 olguda ise 7 kez bu işlemi gerçekleştirdik. Otuziki uygulamada plazma geri kalan tüm işlemlerde ise albumin kullandık. İşlem sırasında 3 olguda kateter tıkanıklığı, bir olguda ise teknik problem yaşadık. Fakat bu olgularda işlemler sorun giderilerek tamamlandı. Olguların % 50’si tam düzeldi, % 37.5’unda geçici nörolojik disabilite gözlendi ve olguların % 12.5’u öldü. Aferez, GBS tedavisinde etkin bir tedavi yöntemidir.</Özetçe>
<Anahtar>Guillain-Barre sendromu, klinik bulgular ve aferez</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Blefarospazm Olgularında Göz Kırpma Refleksi Yanıtları ve Toparlanma Eğrisinin Değerlendirilmesi</Başlık>
<Özetçe>Amaç: Blefarospazm olgularında göz kırpma refleksi uyarılabilirliğindeki değişimin, olguların klinikleri ile ilişkisinin gösterilmesi amaçlanmıştır.
Materyal ve Metot: Bu çalışmada 39 blefarospazm olgusu ve 22 sağlıklı bireyin elektriksel göz kırpma refleksi (GKR) verilerinden, Response 1 (R1) ve Response 2 (R2) latansları ile R2 alanı ve 200–400–600–800–1000 ms aralıklarla ikili uyaran verilerek elde edilen GKR-R2 toparlanma eğrilerinden yararlanılmıştır.
Bulgular: Çalışmamızda; hasta ve kontrol grubunda R1 ve R2 latans değerleri açısından anlamlı fark bulunmadı. Buna karşın R2 alanı hasta grubunda ileri derecede büyümüş olarak bulundu (Hasta grubu R2 alanı:8.17±7.14, Kontrol grubu: 3.60±1.6 p-0.0001). Hastalık süresi, maluliyet derecesi, cinsiyet, özgeçmişte göze ait sorunlar olması, nöroleptik ilaç kullanımı, distoninin fokal veya segmental olması ile GKR parametreleri arasında anlamlı ilişki saptanmamıştır. Hasta grubunda 200–400–600–800–1000 ms uyarı aralıklarında ikili uyaran verilerek elde edilen R2 alan değerleri ve toparlanma değerlerinin her biri, kontrollere göre istatiksel olarak anlamlı derecede yüksek bulunmuştur (p-0.001). Oluşturulan GKR-R2 toparlanma eğrisinin ise yine olgu gurubunda kontrol grubuna oranla yüksek değerlerde seyrettiği izlenmiştir.
Sonuç: Blefarospazm olgularında kontrollere göre GKR uyarılabilirliği artmış olarak bulunmuştur. Ancak bu durumun olguların klinik özellikleri ile bağlantısı gösterilememiştir.</Özetçe>
<Anahtar>Blefarospazm, göz kırpma refleksi, toparlanma eğrisi</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Serebral Vasküler Malformasyonların Patogenezi ve Anti-Ki-67 MIB-1 Proliferatif İndeksi</Başlık>
<Özetçe>Serebral vasküler malformasyon’ların (SVM) gelişimsel ve patolojik mekanizma(lar)sı birçok araştırmacı tarafından belirlenlemeye çalışılmış olsa da halen kesinlik kazanmış değildir. Arteriovenöz malformasyon (AVM) ve kavernöz hemangiom (KH) endotelinin anjiogenetik ve proliferatif kapasitesi son zamanlarda proliferating nuclear cell antigen (PCNA), MIB–1, vascular endothelial growth factor (VEGF) ve VEGF reseptörü (VEGF-R) Flk-1 immünohistokimyasal çalışmaları ile ortaya konmuştur []. Literatürde KH’lerde anti-Ki–67 proliferatif indeksi (MIB-1) iki çalışmada sorgulanmış olup bunların hiçbirinde KH endotelinde reaktivite izlenmemiştir. Çalışmamızda intrakranyal vasküler lezyonlardan KH, AVM, kapiller telenjektazi (KT) de vasküler endotelde proliferatif aktivitenin ve P53 immünoekspresyonun belirlenmesi amaçlanmıştır. Marmara Üniversitesi Nörolojik Bilimler Enstitüsü’nde (M.Ü.N.B.E) 1998-2002 yılları arasında tanı almış 14 KH, 11 AVM, 2 KT olgusu çalışma kapsamına alınmıştır ve olgulara Ki-67, P53 immünohistokimyasal boyalar uygulanmıştır. Anti Ki–67 işaretleyicisi olan MIB-1 ile 5 (%45) KH ve 7 (%50) AVM olgusunda endotel hücrelerinde immünreaktivite izlendi. AVM’de Ki–67 pozitif olgularda boyanan hücre oranının KH’ye göre daha fazla olduğu gözlendi. Bu ilginç grubu oluşturan vasküler patolojilerin daha iyi anlaşılabilmesi için farklı anjiojenik etkenlerin sorgulandığı bir çalışmanın planlanması, anjiojenik etkenlerin patogenezdeki rollerinin anlaşılmasında kuşkusuz ki yardımcı olacaktır.</Özetçe>
<Anahtar>Serebrovasküler malformasyon, kavernöz hemangiom, arteriovenöz malformasyon, kapiller telenjektazi, Ki-67, P53, immünhistokimya</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Multipl Sklerozda Kısa Süreli Yüksek Doz Puls Kortikoterapinin Kemik Mineral Yoğunluğu Üzerine Etkisinin Değerlendirilmesi</Başlık>
<Özetçe>Amaç: Osteoporoz uzun süreli kortikosteroid kullanımının en sık yan etkilerinden biridir. Multipl skleroz hastalarına hayatlarının belirli dönemlerinde atak tedavisi olarak kısa süreli yüksek doz puls metilprednizolon uygulanmaktadır. Bu tedavinin kemik mineral yoğunluğu (KMY) üzerine etkisi tam olarak bilinmemektedir. Biz bu konuya ışık tutmak için puls steroid tedavisi almış ve hiç almamış multipl skleroz hastalarının KMY ölçümlerini yaptık.
Gereç ve yöntemler: Çalışmaya 20-50 yaşları arasında toplam 53 hasta alındı. Çalışma grubu, son iki yıl içinde en az 10gr. İV metilprednisolon tedavisi veya tüm hastalık süresince toplam en az 15gr. metilprednisolon almış 32 olgudan, kontrol grubu ise hiç KS tedavisi almamış 21 olgudan oluşuyordu. Tüm hastalar ambulatuvardı. Çalışma grubu ve kontrol grubuna kalsiyum, inorganik fosfor, alkalen fosfataz, parathormon düzeyleri ve idrarda kalsiyum/kreatinin oranları, total lomber KMY, femur boynu KMY, lomber T-skoru,femur boynu T-skoru, lomber Z-skoru, femur boynu Z-skoru ölçüldü.
Sonuçlar: Çalışma grubunun total lomber KMY, femur boynu KMY, lomber T-skoru,femur boynu T-skoru, lomber Z-skoru, femur boynu Z-skoru ortalamaları kontrol grubunun değerleri ile karşılaştırıldığında anlamlı fark bulunamadı (sırasıyla p=0.317; p=0.78; p=0.54; p=0.77; p=0.59; p=0.94). Kan kalsiyum, inorganik fosfor, alkalen fosfataz, parathormon düzeyleri ve idrarda kalsiyum/kreatinin oranları her iki grupta da benzerdi (sırasıyla p=0.07; p=0.87; p=0.77; p=0.32; p=0.57).
Tartışma: Sonuç olarak, bu çalışmada MS hastalarında uygulanan puls steroid tedavisinin KMY üzerine etkisi gözlenmemiştir.</Özetçe>
<Anahtar>multipl skleroz, puls kortikosteroid, osteoporoz</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>İnme Sonrası Geç Başlangıçlı Nöbetler</Başlık>
<Özetçe>İleri yaşta ortaya çıkan nöbetlerin en sık nedeni serebrovasküler hastalıklardır. İnmeden iki hafta sonra ortaya çıkan nöbetler, geç başlangıçlı nöbetler olarak adlandırılmaktadır. Geç başlangıçlı nöbetler, erken nöbetlere göre daha az araştırılan, klinik, elektrofizyolojik, radyolojik özellikleri ve tedaviye yanıtları konusunda da tam bir fikir birliği oluşmamış klinik tablolardır. Bu çalışmada; inme öyküsü olan ve geç başlangıçlı nöbet(ler) ile kliniğimize başvuran 55 olgu irdelenmiştir. Olguların % 49’u kadın olup, yaş ortalaması 63.9±9.2 yıldır. İnme ile ilk nöbetin ortaya çıkışı arasında geçen süre ortalama 30.4±36.8 ay olup, olguların ortalama takip süresi 14±13 aydır. Olguların % 89’unda iskemik, %11’inde hemorajik inme belirlenmiştir. Lezyon 17 (%30.9) olguda sadece kortikal, 8 (%14.5) olguda sadece subkortikal ve 29 (%52.7) olguda ise kortiko-subkortikal lokalizasyonda bulunmuştur. Böylece olguların yaklaşık % 84’ünde kortikal tutuluş saptanmıştır. Olguların 39 (%70.9)’unda parsiyel ve 16 (%29.1)’sında ise jeneralize tonik klonik nöbetler tanınmıştır. 43 (% 78) olguda ilaç kullanırken nöbet tekrarı olmamış, 7 (%12.7) olguda ilaç bırakma, ilacın etkisizliği ya da ilaç kan düzeyinin düşüklüğü ile birlikte olan nöbet tekrarları görülmüştür. 5 (%9.1) olguda ilk nöbet olması nedeniyle tedaviye başlanmamış ve izlem süresince de nöbet görülmemiştir. Çalışmamızın sonuçları; inme sonrası ortaya çıkan geç başlangıçlı nöbetlerin, sıklıkla iskemik inme sonrası ortaya çıktığını, tekrarlama riskinin yüksek olduğu, daha çok parsiyel (sekonder jeneralize) özellikte, ağırlıklı olarak kortikal lezyonu olan olgularda görüldüğünü ve antiepileptik monoterapiye iyi yanıt verdiğini öngörmektedir.</Özetçe>
<Anahtar>Epilepsi, inme, geç başlangıçlı nöbetler</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>İskemik Strokta Homosistein ve Karotid Arter Stenozu</Başlık>
<Özetçe>Bilimsel zemin: Hiperhomosisteineminin serebrovasküler hastalıkları da içeren vasküler hastalıklarla ilişkisi tanımlanmıştır. Bu çalışmanın amacı, akut strok döneminde plasma homosistein seviyesi ile karotid arter stenozu ve lipid profili arasındaki ilişkiyi saptamaktır.
Materyal ve Metod: İskemik strok'lu 48 hastada homosistein, vit B12, folik asit, total kolesterol, HDL-kolesterol, LDL-kolesterol, VLDL-kolesterol, trigliserid ve doppler ultrasonografi ile vasküler risk faktörleri incelenmiştir. Yaş ile uyumlu 38 kontrol birey hasta gurubu ile karşılaştırılmıştır.
Sonuçlar: Homosistein seviyesi hasta gurubunda kontrol gurubuna göre anlamlı yüksek bulunmuştur ve homosistein ile vit B12 arasında negatif korelasyon saptanmıştır. Yükselmiş homosistein seviyeleri ile serum lipidleri arasında anlamlı ilişki saptanmamıştır ancak ekstrakranyal karotid arterlerde intima media kalınlığı ve şiddetli karotid arter stenozu (50-70%) ile ilişkili bulunmuştur.
Sonuç: İskemik strok'un akut fazında hafif veya orta derecede yükselmiş homosistein seviyesi vasküler risk faktörü olarak saptanmıştır. Karotid arter intima media kalınlığı, karotid arter stenozu ile homosistein konsantrasyonu arasında anlamlı korelasyon saptanmıştır.</Özetçe>
<Anahtar>homosistein, karotid stenosis, iskemik strok</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Apopitoz, Nörülasyon Sırasında Yüzey ve Nöral Ektodermal Katmanların Ayrılmasında Esas Süreç Gibi Görünmektedir</Başlık>
<Özetçe>Amaç: Nörülasyonun sonuçlanmasıyla, yüzey ve nöral ektodermal katmanların ayrılmasının gösterilmesi.
Materyel ve Metod: Nörülasyon sürecinin incelenmesinde SPF tavuk yumurtası embriyoları kullanılmıştır. On adet yumurta kontrol olarak ayrıldı. Diğer on adet ise apopitoz inhibisyonu araştırılmak üzere embriyolojik gelişimlerinin 30.ncu saatinde açıldı ve zWAD-fmk(peptid caspase inhibitörü) ile kültüre edildi. Embriyolar 48 saate kadar kültür ortamında bekletildi. Nöral ve yüzey dermal katmanlar arasındaki apopitotik hücrelerin saptanması için p53 immün reaktivitesi ve TUNEL (Terminal deoxyribonucleotide transferase mediated dUTP-X Nick End Labeling) kullanılmıştır.
Sonuçlar: Kontrol gruplarında, pozitif p53 immün reaktiviteleri ve nöral katlantının yüzey ektoderminden ayrıldığı yerde TUNEL pozitif apopitotik hücreler saptanırken; apopitozu inhibe edilen grupta TUNEL aktivitesi veya ayrılma gözlenmedi.
Sonuç: Nörulasyonun sonunda apopitozun inhibe edilmesi nöral ve yüzey ektodermal katmanların ayrılmasını önlemektedir. Engellenmiş apopitoz, konjenital dermal sinüs trakt gelişiminde önemli bir neden olarak öne çıkmaktadır.</Özetçe>
<Anahtar>Nörülasyon, dermal sinüs traktı, apopitoz</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>F Dalga Parametreleri ve F-Jitter</Başlık>
<Özetçe>Amaç: F dalgaları periferik motor sinir elektriksel uyarımı ile ortaya çıkan geç EMG yanıtlarından biridir. Motor sinir üzerinden antidromik sinyal akışı ile ön boynuz hücresinin aktive olması ile ortaya çıkmaktadır. Bu çalışmanın amacı ardışık F yanıtlarının latans değikenliğinin yeni bir F yanıtı değerlendirme ölçeği olarak kullanılabilirliğini araştırmaktır.
Yöntem: ASrdışık F yanıtları değişkenliği 30 normal kontrol, 20 polinöropati ve 10 spastik hastada çalışılmıştır.
Sonuçlar: F jitter değerleri en azından diğer F yanıtı ölçekleri kadar sensitive bulunmuştur.
Sonuç: Biz F jitterinin yeni nesil EMG cihazlarına algoritması yerleştirilerek kolayca rutin kullanıma girebilecek nitelikte ve özellikle motor nöron fizyolojisi çalışmalarında kullanılabilecek özellikte olduğu fikrindeyiz.</Özetçe>
<Anahtar>EMG, parametre, F dalgaları, F-jitter, polinöropati, spastisite</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Total Sialik Asit Düzeyi Strok için Bir Marker Olabilir Mi?</Başlık>
<Özetçe>Amaç: Bu çalışmanın amacı; stroklu hastalarda, total serum sialik asit düzeylerindeki değişiklikleri değerlendirmektir.
Materyal ve Metod: Bu çalışmaya, akut iskemik serebrovasküler hastalığı olan 62’si kadın, 54’ü erkek olmak üzere toplam116 hasta ile 49’u kadın 41’i erkek toplam 90 sağlıklı birey alınmıştır. Hasta grubunda strok oluşumundan sonraki ilk 24 saat içinde ve 5. günde, kontrol grubundan da çalışma süresi içinde venöz kan örnekleri alınmıştır. Serum sialik asit düzeyleri Warren metodu ile ölçülmüştür. İnfarkt genişliği magnetik rezonans görüntüleme veya bilgisayarlı tomografi ile değerlendirilmiştir.
Sonuçlar: 5.gündeki total serum sialik asit düzeyleri kontrol grubuna göre anlamlı yüksek bulunmuştur (p-0.01). 5.gündeki total serum sialik asit düzeyleri 1. gündeki düzeylere göre de anlamlı yüksek bulunmuştur (p-0.01). Total serum sialik asit düzeyleri prognoz açısından karşılaştırıldığında, 1. gündeki kötü prognozlu grubun değerleri, iyi prognozlu gruba göre anlamlı yüksek bulunmuştur (p-0.01). 5. gündeki kötü prognozlu grubun total serum sialik asit düzeyleri iyi prognozlu gruba göre yüksek olsa da bu farklılık anlamlı bulunmamıştır (p-0.05).
Tartışma: Bu bulgular total serum sialik asit düzeylerindeki artışın, farklı bileşiklerden, fazla miktarda sialik asit açığa çıkmasına yol açan sialidaz aktivitesi artışı sonucu veya inflamasyon döneminde akut faz proteinlerinin artışı sonucu geliştiğini düşündürmektedir. Artmış serum sialik asit düzeyleri kötü prognoz gelişimi ile ilişkili olabilir. Total serum sialik asit düzeylerinin iskemik strokda bir marker olarak ele alınıp alınamayacağını göstermek için başka çalışmalara ihtiyaç duyulmaktadır.</Özetçe>
<Anahtar>Sialik asit, inflamasyon, strok</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Epilepsi Hastalarında Nöronal Nos(Nos1) Polimorfizmi: Pilot Çalışma</Başlık>
<Özetçe>Amaç:Nöronal NOS(nNOS), beyinde nöronal nitrik oksid sentaz enzimi aracılığı ile L-argininden sentezlenir. Merkezi Sinir Sisteminde(MSS)sinaps plastisitesi, nörotransmiter salınımı, nöronların hasarı ve nöronların korunması gibi birçok fonksiyonu olan haberci bir moleküldür. Bu çalışma ile nNOS gen polimorfizminin epilepsi ile ilişkisi araştırılacaktır.
Hastalar ve Yöntem:81 idyopatik epilepsi(n=45)ve epileptik ensefalopati(n=36) hastalarında ve 103 sağlıklı bireyde, nNOS geni içindeki intronik AAT üçlü nükleotid tekrarları polimeraz zincir reaksiyonu(PCR)yöntemi kullanılarak araştırıldı.
Sonuçlar ve Yorum:Sağlıklı populasyonda 13 adet allel tanımlandı."401" allel sıklığı kontrollerde %21(43/206) ve epilepsi hastalarında %6.7(11/162)olarak bulunurken(OR=0.27 CI%95 0.10-0.70), "416" alleli idyopatik epilepsi gurubunda(%12)kontrollere oranla(%2.3) daha sık gözlendi.Aynı zamanda idyopatik epilepsi gurubunda "395"allelinin allel ve genotip sıklıkları epileptik ensefalopatili hasta gurubuna ornla 2.3 kat artmış görüldü. Bulgularımız nNOS gen polimorfizmi ile epilepsi alt gurupları arasında muhtemel bir ilişkiyi desteklemektedir.</Özetçe>
<Anahtar>Nöronal nitrik oksid sentaz geni, polimorfizm, idyopatik epilepsi, epileptik ensefalopati</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Ağır Koah'li Hastalarda Kantitatif EEG Analizi: Kronik Hipoksemik Dejenerasyona Ait İpuçları</Başlık>
<Özetçe>Amaç: Bu kesitsel klinik ve elektrofizyolojik çalışma ağır KOAH’lı hastalarda kognitif bozulmanın elektrofizyolojik gösterglerini kantitatif EEG (KEEG) yardımı ile belirlemek amacı ile yapıldı.
Gereç ve yöntem: 33 ağır veya çok ağır KOAH tanılı hasta ve yaş-cins uyumlu 20 sağlıklı kontrolden EEG kayıtları alındı.
Bulgular: Hastalarda depresyondan bağımsız olarak yapılandırma, lisan ve bellek alanlarının ön planda etkilendiği hafif kognitif bozulma saptandı. EEG kayıtlarında sol hemisferde daha belirgin olmak üzere fronto-temporal yavaşlama gözlendi. KEEG analizinde KOAH’lı hastalarda global kısmi beta-power’da düşmeye ilaveten her iki fronto-temporal bölgede hakim olmak üzere yavaş dalga aktivitesinde artma ve beta aktivitesinde azalma saptandı. KEEG analizi bulguları ve klinik değişkenlerin kıyaslandığı varyans analizinde yaş, PaO2, PaCO2 ve FEV1 ile farklı serebral lokalizasyonlardaki KEEG bulguları arasında anlamlı ilişki saptandı.
Sonuç: KOAH’lı hastalarda saptanan kognitif bozulmanın bir tesadüften daha fazla bir anlamı olduğu ve veri işleme süreçleri başta olmak üzere dejeneratif etkilenmeyi destekleyecek bazı ipuçları olduğu sonucuna varıldı.</Özetçe>
<Anahtar>Kronik obstrüktif akciğer hastalığı, kognitif bozulma, kantitatif EEG, yavaş dalga asimetrisi, kronik hipoksemi</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>



<makale>
<Etiket>Dahili Tıp-</Etiket>
<Başlık>Parkinson Hastalığında Bellek Fonksiyon Bozukluğu</Başlık>
<Özetçe>Yapılan nöropsikolojik çalışmalarla İdiyopatik Parkinson Hastalığında (İPH), motor semptomlarla beraber belirgin kognitif yıkım da olduğu gösterilmiştir. Nörodavranışsal yetiler içinde en çok etkilenenlerden biri bellek disfonksiyonudur. Fonksiyonel olarak farklı bellek sistemlerinin değişik oranlarda tutulduğu düşünülmektedir. Genellikle efor gerektiren bellek işlevleri etkilenmekte, otomatik bellek ise korunmaktadır. Bu disfonksiyonlarda, dopaminerjik tedavi sonrası anlamlı bir düzelme görülmemekte ve hastalık süresi ilerledikçe kognitif yıkım da artmaktadır. Biz de çalışmamızda, İPH tanısı almış demansı olmayan 21 (%70) erkek, 9 (%30) kadın toplam 30 hastada nöropsikolojik testlerle bellek yetilerindeki etkilenimi değerlendirdik. Yaş ve cinsiyet olarak eşleştirilmiş kontrol grubu ile karşılaştırdık. Parkinson hastalarında hem sözel hem de görsel belek fonksiyonlarında global bir bozulma vardı (p-0,05). Bu bozulma hastalığı ileri yaşta başlayanlarda ve dizabilite derecesi fazla olanlarda daha belirgindi. Hastalık süresi uzadıkça bellek fonksiyonları da belirgin derecede kötüleşmekteydi. Dopaminerjik tedavi alan hastalarda ise nöropsikolojik testlerde çok anlamlı bir değişiklik görmedik. Çalışmamızın sonucunda İPH’da hastalığın erken devrelerinden itibaren başlayan, klinik ile beraber progresyon gösteren, antiparkinson tedavi ile anlamlı bir düzelme göstermeyen, sözel ve görsel bellek disfonksiyonu olduğunu gördük.</Özetçe>
<Anahtar>Parkinson Hastalığı, Bellek Disfonksiyonu, Kognitif Bozukluk</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>

<makale>
<Etiket>Dahili Tıp-</Etiket>
<Başlık>Pentilentetrazol İle Oluşturulan Kindling Modelinde Nöbet ve EEG Özelliklerinin Değerlendirilmesi</Başlık>
<Özetçe>Bilimsel Zemin: Kimyasal kindling tekrarlayan subkonvülsif kimyasal stimülasyon ile progressif nöbet aktivitesine yol açan epilepsi ve epileptogenezisin deneysel modelini oluşturan bir işlemdir.
Amaç: Pentilentetrazol(PTZ) ile oluşturulan kimyasal kindling modelinde nöbet ve EEG özelliklerinin değerlendirilmesi amaçlanmıştır.
Materyal Metod: Çalışmada 24 adet erişkin erkek wistar albino rat kullanıldı. Deneklere kortikal elektrodlar yerleştirildi, gün aşırı 35mg/kg PTZ intraperitonal(ip) uygulanarak enjeksiyon sonrası 30 dakika süre EEG ve video ile nöbet kayıtları yapıldı. Gözlenen nöbetler Evre 0-5 arasında sınıflandırıldı. Kindling işlemi gün aşırı 19 kez ip PTZ enjeksiyonu ile tamamlandı, her bir enjeksiyondan sonra gözlenen nöbetlerin evrelerine göre toplam süreleri saptandı.
Bulgular: Kindlingin ilk günlerinde evre 0 ve 1 nöbetlerin anlamlı şekilde daha uzun süreli iken kindlingin ilerleyen dönemlerinde evre 4 ve 5 nöbetlerin anlamlı şekilde uzun olduğu izlendi. Absans nöbetlerin deneysel modelini oluşturan evre 0 ve 1 nöbetler sırasında diken dalga deşarjlar, evre 3 miyoklonik nöbetler sırasında multipl dikenler, jeneralize klonik ve tonik klonik nöbetler sırasında hızlı multipl diken deşarjlar izlendi. Kindling süresince 3 hayvanda limbik nöbet özellikleri gözlendi.
İzlenimler: PTZ ile indüklenen kimyasal kindling modelinde klinik ve EEG'de jeneralize nöbetler izlenmiştir. Az sayıda izlenen limbik nöbetler kindling işlemi sırasında limbik yapıların da etkilendiğine işaret etmektedir.</Özetçe>
<Anahtar>Epilepsi, hayvan modeli, Pentilentetrazol, kindling</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Serebrovasküler Hastalıklarda Metabolik Sendrom</Başlık>
<Özetçe>Giriş: Metabolik sendrom, kardiyovasküler hastalıklar risk faktörleri topluluğunu tanımlamak için ileri sürülmüş bir terimdir. Bu çalışmada akut dönem serebrovasküler hastalarda metabolik sendrom varlığı ve akut dönem mortalite ile ilişkisi araştırılmıştır.
Metodlar: İskemik serebrovasküler hastalar "Trial of Org 10172 in Acute Stroke Treatment" çalışmasına göre gruplandırılmış; belirli bir nedeni olanlar, nedeni belli olmayanlar ve karar verilemeyenler çalışmaya alınmamıştır. İskemik serebrovasküler 354 (kardiyoembolik 99, büyük arter aterosklerozu 147, küçük damar oklüzyonu 108) ve intraserebral hemorajili 120 olmak üzere toplam 474 hasta incelenmiştir. Metabolik sendrom kararı "National Cholesterol Education Program Adult Treatment Panel III" tanı kriterlerine göre beş maddeden üç yada daha fazlasının varlığında verilmiştir.
Bulgular: İskemik serebrovasküler hastalarda metabolik sendrom varlığı (%67,2), intraserebral hemorajili hastalardan (%33,3) anlamlı olarak yüksek bulunmuştur (p-0,001). Kardiyoembolik grupta metabolik sendrom oranı (%49,5), kardiyoembolik olmayan iskemik gruptan [büyük arter aterosklerozu (%74,8), küçük damar oklüzyonu (%73,1)] anlamlı olarak düşüktür (p-0,001). Akut dönem mortalitede metabolik sendrom; kardiyoembolik, büyük arter aterosklerozu ve küçük damar oklüzyonu gruplarında ilişki göstermezken, intraserebral hemorajilerde anlamlı olarak yüksek bulunmuştur (p-0,001).
Sonuç: Devamı planlanan bu çalışma metabolik sendrom varlığının iskemik serebrovasküler hastalıklarda intraserebral hemorajilere göre yüksek olduğunu ve intraserebral hemorajilerde akut dönem mortalitede rolü olabileceğini düşündürmüştür.</Özetçe>
<Anahtar>Serebrovasküler Hastalık, Metabolik Sendrom, Mortalite</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Bilateral Lomber Disk Kompresyonunda Unılateral Yaklaşımla İki Taraflı Mikroinvasif Dekompresyonu (Kontralateral Diskektomi )Tekniği: Yeni Bir Teknik ve Klinik Çalışma</Başlık>
<Özetçe>Amaç: İki yanlı lomber disk herniasyonlu olgular nöroşirürji pratiğinde nadirdir. İki yanlı lomber disk hastalığında iki taraflı açılım laminotomi ve diskektomi ile yapılmaktadır. Bu tekniğin dezavantajları mevcüttur. Bu çalışmada daha önce yayımlanmayan unilateral minimal invazif yaklaşımla bilateral diskektomi (kontralateral diskektomi) tekniği tanımlanmıştır. Fakat, kontralateral diskektomi yapmadan unilateral mikroinvasif lomber spinal kanal dekompresyonu daha önce lomber spinal stenozda tanımlanmıştır. Biz bu çalışmada iki yanlı lomber disk herniasyonlu 4 kısa olgu ile tek taraflı açılımla iki taraflı sinir kökü dekompresyonu yaptığımız yeni tekniği sunduk.
Materyal Ve Metod: Biz, prospektif yaptığımız bu çalışmada, iki yanlı lomber sinir kökü kompresyonlu 4 olguyu MIBMS ile tedavi ettik. İki hastayı kısa süreli (7 hafta biri, 5 ay diğeri), 2 hastayı da uzun süreli olarak takibi (biri2, diğeri 2.5 yıl) yapılmıştır. Hastaların klinik salah durumları irdelenmiş ve değişiklikler saptanmıştır. Tüm hastalar epidural anestezi ile opere edilmiştir ve nörolojik tabloları peroperatuvar dönemde de kontrol edilebilmiştir.
Bulgu: Hastaların tümü bu teknikle opere edilmiş ve başarılı sonuç elde edilmiştir. Operasyon sonrası komplikasyon yoktur. Tam şifa ve memnüniyet olguların % 100 de tespit edilmiştir. Ortalama hastalar 24 saat içinde taburcu edilmişlerdir. VAS (görsel analog skala) değeri ortalama 2 dır.
Sonuç: Biz bu tekniğin (MIBMS) spinal yapıları özellikle kemik-bağ ve kasları tek taraflı koruyan operasyon sonrası hastaya rahatlık veren bir teknik olduğuna inanıyoruz. Biz bu tekniğin, daha iyi bir operasyon sonrası sonuç için daha az doku hasarı yaratan total laminektomi veya iki taraflı hemilaminektomi açılımına göre kıyaslandığında daha iyi bir teknik olduğuna inanmaktayız. Bu teknik, tek taraflı kas, kemik ve bağ dokularını koruyan bir tekniktir ve iki taraflı sorunu tek tarafla hal edebilme üstünlüğü vardır. Komplikasyon olarak, her nöroşirurjikal işlemde olduğu gibi bununda riskleri mutlaka mevcuttur bu bu tür olguların artması ile aşılabilir.</Özetçe>
<Anahtar>İki taraflı lomber disk herniasyonu, mikroinvasif teknik,tek taraflı cerrahi yaklaşım</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Lokal Anestezi ile Anahtar Deliği Tümör Eksizyonu</Başlık>
<Özetçe>Amaç: Hassas beyin alanlarında yerleşmişolan tumörlerin cerrahisi yüksek risk taşır. Biz yeni defisitlerin oluşumunu engellemek için bu lezyonları lokal anestezi ile çıkardık.
Metod: lokal anestezi ile stereotaktik yönlendirme kullanarak anahtar deliği kraniotomi uyguladık. Hassas bölgeler fmri ve anatomik landmarklar kullanılarak seçildi. FMRI ile hassas beyin bölgesinden en uzak alan giriş noktası olarak seçildi. Devamlı nörolojik muayene ile kortikal subkortikal uyarı yapıldı. Postoperative MR kontrolleri 24-72 saat içinde yapıldı.
Sonuçlar: %90 olgu total eksize edildi. 1 olgu intraserebral hemoraji nedeniyle eksitus oldu. 13 olguda kötüleşme oldu 3 olguda kötüleşme kalıcı oldu.
Sonuç: stereotaktik yönlendirme ve lokal anestezi ile tumör rezeksiyonu güvenli ve etkin bir yöntemdir.</Özetçe>
<Anahtar>Anahtar deliği kraniotomi, lokal anestezi, stereotaktik, tümör</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Myastenia Graviste Timektomi: Konservatif Tedavi Uygulanan Hastalarla Karşılaştırma</Başlık>
<Özetçe>Amaç: Timektominin myastenia gravis tedavisinde etkinliğini araştırmak.
Yöntem: Nöromüsküler hastalıklar polikliniğinde izlenen timektomi (TMT) yapılmış 40 hastanın demografik ve klinik bulguları prognoza etkisi açısından incelendi ve, konservatif tedavi (KT) ile izlenen hastaların (54 hasta) özellikleri ile karşılaştırıldı. Klinik bulguların şiddeti Osserman skalasına göre sınıflandı. TMT öncesi ve sonrası ile KT grubunda başlangıç ve son değerlendirmedeki ilaç (prednizolon, piridostigmin, azatiopirin) dozları not edildi. Prognozları belirlendi.
Bulgular: İki grup yaş ve hastalık başlama yaşı dışındaki demografik özellikleri, cins, ortalama izlem süresi, Osserman evrelerine dağılım açısından benzerdi. TMT grubundaki hastalar hem hastalık başlama yaşı, hem de TMT sırasındaki yaş açısından daha gençtiler. TMT grubunda operasyon sırasındaki yaş, hastalık başlama yaşı, cins, operasyona dek geçen süre prognoz ile ilişkili bulunmadı. Her iki grupta da tedavi sonrası prednizolon ve piridostigmin dozları anlamlı olarak azaltılmıştı, azatiopirin dozu ise değişmemişti. Prednizolon almayan ya da çok düşük dozda alan hastaların oranı TMT grubunda iki kat daha fazlaydı. Ancak son ortalama ilaç dozları, her 3 ilaç için iki grupta benzerdi.
Son değerlendirmede TMT grubunda iyilik saptanan hasta oranı % 75, KT grubunda % 40 olarak belirlendi. TMT grubunda hiç ölüm olgusu yoktu. KT grubunda ise 6 hasta kaybedilmişti. 3 ölüm miyastenik krize bağlıyken, 3 ölüm diğer nedenlerden ileri gelmişti.
Sonuç: Serimizde miyastenia gravis prognozuna etkisi açısından TMT sonuçları KT grubundan belirgin iyi görünmektedir. Ancak iki grubun yaşlarının farklı olması nedeniyle sonuçlar ihtiyatla ele alınmalıdır. Literatürde çok az sayıda çalışmada rastlandığı gibi özdeş hastaların değerlendirildiği geniş çalışmalara gerek vardır.</Özetçe>
<Anahtar>Myastenia gravis, timektomi, konservatif tedavi</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Laküner Serebral Enfarktlı Hastalarda Risk Faktörleri, Mevsimsel Ve Diürnal Varyasyon</Başlık>
<Özetçe>Laküner enfarktlar; 1,5 cm’den küçük, derin yerleşimli iskemik enfarktlardır. Nöroloji kliniğimizde 2001-2005 yılları arasında laküner enfarkt bulguları nedeniyle yatmış ve görüntüleme yöntemleriyle tanıları doğrulanmış hastalar bu çalışmaya alındı. Risk faktörleri ve şikayetlerin başlangıç zamanı hastalar ve/veya yakınları ile yapılan telefon görüşmeleriyle yeniden değerlendirildi. Yaş ortalaması 64,6 olan, 81 hasta çalışmaya dahil edildi. Bunların 43’ü (%53) kadındı. Lezyon 45 hastada sol (%55,6), kalan 36’ sında ise sağ (%44,4) hemisferdeydi. Seksen hastada (%98,8) en az bir vasküler risk faktörü, 6 hastada (%7,4) ise bir kardiyak risk faktörü mevcuttu. Altmışbeş hasta (%80,2) çoklu vasküler risk faktörüne sahipti. Altmışsekizinde (%83,9) hipertansiyon, 48’inde dislipidemi (%59,2), 26’sında sigara kullanımı (%32,1) ve 22’sinde diabetes mellitüs (%27,2) saptandı. Tek risk faktörü olan 16 hastanın 10’unda hipertansiyon, 5’inde dislipidemi mevcuttu. Otuzdördünün (%41,9) gece (uyku+uyanıklığın ilk bir saati), 47’sinin (%58,1) gündüz döneminde şikayetleri başlamıştı. Onyedisi (%21) kış, 22’si (%27,2) ilkbahar, 19’u (%23,4) yaz ve 23’ü (%28,3) sonbaharda rahatsızlanmıştı. Analizler risk faktörleri, cinsiyet ve yaşa göre düzenlendiğinde mevsimsel-diürnal değişkenlik veya taraf farklılığı saptanmadı. Tek risk faktörüne sahip çok sayıda olgunun varlığı, birincil korumanın önemini açıkça göstermektedir. Çoklu risk faktörü oranının yüksekliği ise bu hastalarda koruyucu tedavinin titizlikle uygulanması gerektiğini vurgulamaktadır.</Özetçe>
<Anahtar>Laküner serebral enfarkt, hipertansiyon, hiperlipidemi</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Purkinje Hücrelerinde Glial S100B Pozitif Vakuoller: SCA1 Transgenik Farelerde En Erken Morfolojik Anormallikler</Başlık>
<Özetçe>Spinoserebellar ataksi-1 (SCA1), hastalıklı protein olan ataksin-1 içinde bir poliglutamin yinelemesinin yayılmasına bağlıdır. Transgenik SCA-1 farelerinde mutant ataksin-1 in aşırı yapımı serebellumun Purkinje nöronlarında (PKN) sitoplazmik vaküollerin oluşumuna neden olur. PKN komşuluk nedeni ile Bergmann glia ile yakın ilişkidedir. SCA-1 patogenezinde Bergmann gliasının rolünü elimine etmek üzere 7 günlük ila 6 haftalık SCA-1 transgenik ve yabani-tip farelerden elde edilen serebellum dokuları kullanıldı. Bergmann glial S100B proteinlerinin SCA-1 PKN da sitoplazmik vakuollerde yerleştiğini gözledik. Bu S100B pozitif sitoplazmik vakuollerin davranış bozukluklarının ortaya çıkmasından çok önce oluştuğu ve diğer glial ve PKN protein işaretleyicileri için negatif olduğu ortaya kondu. Vakuollerin çift membrana sahip oldukları elektron mikroskobu ile gösterildi. Vakuollerin içinde S100B in ileri glukasyon ürünü (RAGE) reseptörleri ile yan yana yerleştiği, serebellar RAGE ile birlikte immünçökelti oluşturduğu izlendi. SCA1 PKN kültürlerinde eksojen S100B proteini PKN membranları ile etkileşime girdi ve internalize edildi. Bu sonuçlar, PKN ya ekstrensek glial S100B’nin farelerde erken postnatal dönemde SCA-1 sitoplazmik vakuolleri içinde sekestre olduğunu gösterdi. Dahası, bu membranların interne olmasından önce Purkinje hücre membranları üstüne S100B nin RAGE’e bağlanması olabileceğini gösterdi.</Özetçe>
<Anahtar>Purkinje hücreleri; S100B; spinoserebellar ataksi-1; serebellum; vakuol; nörodejenerasyon; glia</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Alzheimer Hastalığı, Vasküler Demans ve Hafif Kognitif Etkilenmede Plazma Homosistein, Vitamin B12 ve Folat Seviyeleri</Başlık>
<Özetçe>Amaç: Alzheimer hastalığı(AH) ve vasküler demanslarda(VD) plazma total homosistein(Hs) seviyeleri artmaktadır. Bu çalışmanın amacı demanslarda serum Hs seviyelerinin ve Hs biyolojik göstergesi olan folat ve vitamin B12 seviyelerinin incelenmesidir.
Metod: Yirmisekiz Serebro vasküler hastalığı(SVH) olan hasta, 22 VD, 51 Alzheimer hastası, 20 hafif kognitif etkilenme(HKE) ve 25 sağlıklı kontrol grubu plazma Hs, vitamin B12, folat seviyeleri yönünden incelenmiştir. Bütün hastalar ve kontrol grubu yaş, cinsiyet, eğitim düzeyi ve plazma Hs, folat, vitamin B12 seviyeleri yönünden karşılaştırılmıştır.
Bulgular: Plazma Hs seviyeleri kontrol grubuyla (9.9±2.1 µmol/L) ve AH (14.2±3.1 µmol/L) olan grupla karşılaştırıldığında VD olanlarda önemli derecede yüksek bulunmuştur(17.8±5.5 µmol/L p-0.001). AH’da da Hs seviyeleri yüksek bulunmuştur. Folat seviyeleri AH(9.7±3.1 ng/ml) ve VD(8.8±2.9 ng/ml) olanlarda önemli ölçüde düşük (p-0.001), vitamin B12 seviyeleri de VD(230.53±22.1 pg/ml) ve AH (285.92±22.8 pg/m) olan hastalarda önemli derecede düşük bulunmuştur (p-0.001). HKE ile kontrol grubu arasında Hs, folat ve vitamin B12 seviyeleri arasında bir ilişki bulunmamıştır.
Sonuç: AH’nın klinik semptomlarında ilerlemeyi geciktirmek ve engellemek için plazma Hs seviyelerinin değerlendirilmesi daha geniş populasyonlu prospektif çalışmalara ihtiyaç göstermektedir.</Özetçe>
<Anahtar>Alzheimer hastalığı, vasküler demans, hafif kognitif etkilenme, hiperhomosisteinemi, vitamin B12, folat</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Granülosit Makrofaj Koloni-Stimüle Edici Faktör ile Uyarılmış Mikrogliya, Deneysel Otoimmun Ensefalomiyelitin Başlamasına ve Sürdürülmesine Katkıda Bulunur</Başlık>
<Özetçe>Deneysel otoimmun ensefalomiyelit (EAE) modelinde merkezi sinir sistemindeki (MSS) T hücrelerinin yok edilmesi ve yayılımı iyi anlaşılamamış olmasına rağmen, dokuya yayılmış olan immun hücreler ile bölgesel gliyal hücreler arasındaki karmaşık etkileşim sonucu ortaya çıkmaktadır. Hematopoetik büyüme faktörü, granülosit makrofaj koloni-stimüle edici faktörün (GM-CSF) kronik inflamasyonun sürdürülmesinde önemli rol oynadığı düşünülmektedir. Bu çalışmada, primer mikroglia kültüründe in vitro olarak, EAE modelinde de in vivo olarak GM-CSF’nin MSS inflamasyonunun başlatılmasında ve sürdürülmesinde ve dendritik-benzeri mikroglianın üzerindeki düzenleyici rolünü araştırdık. GM-CSF, MBP’ye reaktif T hücrelerinin çoğalmasını uyaran dendritik-benzeri mikroglianın üretimine ve olgunlaşmasına yardımcı olur. Mikroglia’nın GM-CSF ile muamele edilmesini takiben T hücrelerinin uyarılması (“priming”) sonucu IFN-gama üretimi dramatik şekilde artmıştır. IL-10 salgılanması üzerinde ise GM-CSF ile muamele edilmiş olan ve olmayan (naiv) mikroglia tarafından uyarılmış T hücreleri arasında fark saptanmamıştır. In vivo deneylerde, GM-CSF verilmesi EAE’nin başlamasını hızlandırmış ve düzelmesini geciktirmiştir; buna, omurilikte makrofaj ve T hücre infiltrasyonunun artışı da eşlik etmiştir. Bu sonuçlar, inflamatuvar ve demiyelinizan hastalıkların patogenezine ilişkin yeni açılımlar sağlarken, MSS’ deki nöroinflamasyona karşı yeni tedavi hedeflerinin belirlenmesini sağlayabilir.</Özetçe>
<Anahtar>Granülosit makrofaj koloni stimüle edici faktör, mikrogliya, deneysel otoimmun ensefalomiyelit, nöroinflamasyon</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Middle Serebral Arter (MCA) Anevrizmalarının, Multiple İntrakranial Anevrizmalarda Yeri</Başlık>
<Özetçe>Spontan subaraknoid kanamanın en sık sebebi intrakranial sakküler anevrizmalardır. Subaraknoid kanamalı olguların yaklaşık üçte birinde başlangıçtaki angiografi veya operasyon esnasında en azından ikinci bir anevrizma saptanmaktadır. Bu çalışmada kliniğimizde opere edilen ardışık 95 subaraknoid kanamalı hasta retrospektif olarak değerlendirildi. Dört damar angiografi veya operasyon sırasında 11 hastada toplam 24 anevrizma tespit edildi. 4 erkek, 7 kadın olan olguların ortalama yaşı 54,7 ( 23-70 ) idi. Olguların Hunt-Hess skalasına göre nörolojik durumları; 4 olgu (% 36,3) grade I, 3 olgu (% 27,4) grade II ve 4 olgu (% 36,3) grade III idi. Fisher grade sistemine göre multiple anevrizma grubundaki hemorajinin yoğunluğu tek anevrizmalı gruptan daha yüksekti. Başlangıçtaki Fisher gradelemesine göre multiple anevrizmalı hastaların % 72,8’si, tek anevrizmalı hastaların ise yalnızca % 28,5’i grade IV idi. Orta serebral arter (MCA) anevrizmaları en sık tespit edilen anevrizma olup 8 olguda (% 72,7) en az ikinci bir anevrizmaya eşlik ediyordu. Tüm olgularda tespit edilen MCA anevrizması oranı multiple anevrizması olan olgulara oranla belirgin düşüktü (% 21,4) . MCA anevrizması tespit edilen her üç hastanın biri multiple anevrizma grubundaydı. Subaraknoid kanamalı her hasta standart dört damar angiografi ile multiple sakküler anevrizma açısından değerlendirilmelidir. İlk BT de MCA anevrizması kaynaklı subaraknoid kanama düşünülen hastalar özellikle dikkatli bir şekilde incelenmelidir. Çünkü subaraknoid kanamalı hastaların tedavisinde ana amaç tüm tespit edilen anevrizmaların cerrahi olarak kliplenmesidir.</Özetçe>
<Anahtar>Anevrizma, multiple intrakranial anevrizma, subaraknoid kanama</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Dahili Tıp-</Etiket>
<Başlık>Maymun ve Sıçanlarda Orta Serebral Arterin Kapanmasını Takiben İnsülin-Benzeri Büyüme Faktörü-1 Yapımındaki Değişiklikler: cDNA Mikroarray, İmmünohistokimya ve İn Situ Hibridizasyon Çalışmaları</Başlık>
<Özetçe>Sıçan ve koyun modelinde serebral iskemi üzerine, insülin benzeri büyüme faktörünün (IGF-1) kuvvetli bir nöroprotektif etkisi olduğu bilinmektedir. İnsanda inme sırasında nöroprotektif bir etki olup olmadığının araştırılması için tasarımlanan bir dizi insanaltı primat inme araştırması içinde yer alan bu çalışmada maymunlarda orta serebral arter (MCA) oklüzyonunda protein ve IGF-1 mRNA yapımı gözlendi. 12800 nokta cDNA mikroarray, in situ hibridizasyon ve immünohistokimya yöntemleri kullanıldı. cDNA mikroarray, çalışılan tüm genler arasında yaklaşık 8000 genin %8’inde iskemi/reperfüzyon sonrası iskemik bölgede IGF-1’in de bulunduğu büyüme faktör ailesinin etkilendiğini gösterdi. İskemiden 24 saat sonra insüler striatumda IGF-1 mRNA ve protein yapımında azalma, hipokampusta ise mRNA yapımında bir artış ile protein yapımında bir değişiklik gözlenmedi. Bu sonuçlar IGF-1 in nöroprotektif yola sıçanlardan daha değişik bir yolla katıldığı fikrini öne çıkardı ve maymun fokal serebral iskemisini takiben hasarlı iskemik nöronal korunmada bir rol oynayabileceğini gösterdi.</Özetçe>
<Anahtar>Fokal serebral iskemi; insülin-benzeri büyüme faktörü-1 (IGF-1); cDNA mikroarray; immünohistokimya; in situ hibridizasyon</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>




<makale>
<Etiket>Dahili Tıp-</Etiket>
<Başlık>Nöron ve Astrositleri Boyama İçin Doğal Boya</Başlık>
<Özetçe>Giriş: Halı, yün ve pamuk boyaması için doğal boyalar kullanılır. Doğal boyalar aynı zamanda histolojik boyama amaçlı olarak da kullanılabilirler. Örnek olarak nar (Punica Granatum L. )ın kösele gibi sert kabuğunun boyama etkisi vardır. Bu çalışmanın amacı dayanıklı olan nar kabuğundan hazırlanan yeni bir doğal boyanın metod olarak kullanılabilirliğinin sinir sisteminde araştırılmasıdır.
Materyal ve Metod: Wistar sıçanlarının (12-13 haftalık) tüm beyni çıkartılıp formaldehit ile fikse edilip parafine yatırıldı. Beyin korteksi, hipokampus ve serebellumdan 7-10 mikrometre kesitler alınarak yeni yöntem ile boyandı. Hematoksilen-eosin ile kontrol grubu oluşturuldu.
Sonuçlar: Nardan ekstrakte edilen boya ile boyanan kesitler astrositlerin sarıya, hipokampüsteki astrositlerin koyu sarıya, hipokampüsteki nöronların ve serebellumdaki Purkinje hücrelerinin soluk kırmızıya, serebellumun granüler hücrelerinin, elastik fibrillerin ve beyaz kan kürelerinin sarıya boyandığı gözlendi.
Yargı: Nar kabuğundan elde edilen doğal boya kullanılarak nöron ile astrosit arasında ayırım yapmak olasıdır. Bu boya ile aynı zamanda ekonomi ve zamandan tasarruf ile kimyasal boyama yönteminin yerine konabilir.</Özetçe>
<Anahtar>Nar, astrosit, nöron</Anahtar>
<Kaynak>Nörolojik Bilimler Dergisi</Kaynak>
<TürkçeKarakter>Sorunsuz</TürkçeKarakter>
</makale>
</data>