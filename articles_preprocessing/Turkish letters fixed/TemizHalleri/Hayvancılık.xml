<?xml version="1.0" encoding="UTF-8"?>
<data>
<makale>
<Etiket>HAYVANCILIK</Etiket>
<Başlık>FARKLI HARALARDA YETİŞTİRİLEN SAFKAN TÜRK ARAP ATLARINDA BAZI FENOTİPİK VE GENETİK PARAMETRELER</Başlık>
<Özetçe>Bu araştırmada Karacabey, Anadolu ve Sultansuyu Tarım İşletmeleri ile Mahmudiye Pansiyon Harası’nda yetiştirilen Safkan Türk Arap atlarında dölverimi, yaşama gücü ve akrabalı yetiştirme derecesi incelenmiştir. Gebelik süresine işletme, yaş ve cinsiyetin etkisi en küçük kareler, taylarda yaşama gücü Khi-kare yöntemiyle analiz edilmiş ve akrabalı yetiştirme katsayısı hesaplanmıştır. Anadolu, Karacabey ve Sultansuyu Tarım İşletmeleri için kızgınlık oranları sırasıyla % 98.12, 99.64 ve 98.15; Anadolu, Karacabey, Sultansuyu Tarım İşletmeleri ve Mahmudiye Pansiyon Harası için gebe kalma oranları sırasıyla % 90.96, 91.01, 83.70 ve 93.96; doğum oranları sırasıyla % 82.08, 84.62, 73.89 ve 81.21 olarak bulunmuştur. Gebelik süresine ait en küçük kareler ortalamaları aynı işletmeler için sırasıyla 336.65, 337.44, 333.63 ve 336.78 gün olmuştur. Gebelik süresine işletme, yaş ve cinsiyetin etkisi önemli (-.05) olmuştur. Anadolu, Karacabey, Sultansuyu Tarım İşletmeleri’nde taylarda yaşama gücü değerleri üç aylık yaşta % 97.51, 99.16 ve 94.74, altı aylık yaşta % 96.67, 98.32 ve 93.73, dokuz aylık yaşta % 96.05, 98.04 ve 92.48, on ikinci aylık yaşta ise % 95.84, 98.04 ve 92.48 olarak bulunmuştur. Yaşama gücü bakımından işletmeler arası farklılık önemli (-.001) olurken, Anadolu ve Karacabey Tarım İşletmeleri’nde cinsiyet grupları arası farklılık önemsiz, Sultansuyu Tarım İşletmesi’nde ise dişilerde yaşama gücü önemli (-.01) düzeyde yüksek olmuştur. Ortalama akrabalı yetiştirme derecesi 0.0163 olarak bulunmuştur. İşletmelerde döl verimi ve yaşama gücü değerlerinin yüksek oluşu bakım-beslemede özen gösterildiğini ve döl veriminin yeterli bir şekilde takip edildiğini göstermektedir. Akrabalı yetiştirme derecesinin düşük ve önceki yıllara benzer oluşu işletmeler arasında aygır ve kısrak değişiminin ve yurt dışından damızlıkların getirilmesinin etkili olduğunu ve akrabalı yetiştirmeden kaçınıldığı ifade etmektedir.</Özetçe>
<Anahtar>Arap atı, dölverimi, yaşama gücü, akrabalı yetiştirme derecesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SİYAH ALACA IRKI İNEKLERDE LAKTASYON SAYISININ VE ÜREME DURUMUNUN PİK SÜT VERİMİ VE BAZI DÖL VERİM ÖZELLİKLERİNE ETKİSİ</Başlık>
<Özetçe>Bu çalışmada, Konya ili çevresinde özel bir çiftlikte yetiştirilen Siyah Alaca ineklerin pik süt verimi ve bazı döl verim özelliklerine laktasyon sayısının ve üreme durumunun etkisini belirlemek amaçlanmıştır. Laktasyon sayısı, 1 (n=105), 2 (n=97), 3 (n=42), 4 (n=72) ve 5+ (n=24) olarak belirlenmiştir. Çalışmada pik süt verimi (PSV), buzağılama aralığı (BA), gebelik başına tohumlama sayısı (GBTS) ve servis periyodu uzunluğu (SP) incelenmiştir. Laktasyon sayısı (1, 2, 3, 4, 5+) en küçük kareler ortalamaları sırasıyla; PSV (24.11±1.89, 32.90±1.33, 33.28±2.57, 29.47±1.58, 35.72±1.62 kg), BA (528.77±29.45, 438.37±20.78, 417.18±40.07, 406.57±24.63, 424.46±25.27 gün), GBTS (2.56±0.46, 1.92±0.33, 2.03±0.63, 1.76±0.39, 2.26±0.40) ve SP (137.63±13.00, 96.60±9.17, 92.94±17.69, 85.46±10.87, 77.81±11.16 gün) olarak belirlenmiştir. Üreme durumu (abort, açık, gebe, tohumlanmış) en küçük kareler ortalamaları sırasıyla; PSV (30.58±1.38, 32.13±1.88, 29.60±0.40, 34.59±0.79 kg), BA (510.66±22.18, 403.47±30.38, 418.41±6.50, 390.64±12.81 gün), GBTS (3.11±0.35, 1.23±0.48, 2.02±0.10, 1.69±0.20) ve SP (90.94±9.89, 115.87±13.54, 87.34±2.90, 84.78±5.71 gün) olarak tespit edilmiştir. Laktasyon sayısının, PSV (-.001), BA (-.05) ve SP (-.01), üreme durumunun PSV (-.001), BA (-.001) ve GBTS (-.01) üzerinde önemli etkisi olmuştur. PSV ve BA (-0.12; -.05), PSV ve GBTS (-0.19; -.001), BA ve GBTS (0.71; -.001), BA ve SP (0.29; -.001) ve GBTS ve SP (-0.14; -.01) arasında önemli fenotipik korelasyonlar bulunmuştur. Sonuç olarak bu çiftlikte yetiştirilen Siyah Alaca ineklerde bazı döl verim özelliklerinin iyileştirilmesi için daha iyi bakım, besleme ve sürü idaresinin uygulanması gerekmektedir.</Özetçe>
<Anahtar>Buzağılama aralığı, Laktasyon sayısı, Pik süt verimi, Servis periyodu, Siyah Alaca, Tohumlama sayısı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AFYONKARAHİSAR İLİ KOYUNCULUK İŞLETMELERİ ÇALIŞANLARININ HAYVAN REFAHINI ETKİLEYEN FAKTÖRLERLE İLGİLİ ALGILARI</Başlık>
<Özetçe>Bu araştırmada, Afyonkarahisar’daki koyunculuk işletmelerinde çalışanların hayvan refahını etkileyen faktörlere ilişkin algılarının belirlenmesi amaçlanmıştır. Veri toplama yöntemi olarak anket kullanılmıştır. İşletme çalışanlarının hayvan refahını etkileyen unsurlar ile ilgili algılarının belirlenebilmesi amacıyla beş boyuta ait toplam 34 maddeden oluşan ölçek geliştirilmiştir. Bu anket, Afyonkarahisar iline bağlı Şuhut, Emirdağ, Çay ve Sultandağı ilçelerindeki 19 köyde faaliyet gösteren toplam 103 koyunculuk işletmesinde çalışan 177 işgören üzerinde uygulanmıştır. Araştırma sonuçlarına göre, koyunculuk işletmelerinde çalışanların hayvan refahını en fazla düzeyde etkilediklerini düşündükleri maddelerin “personelin mutluluğu ve işini severek yapma durumu” ile “hayvanların yavruları ile ilişki süreci” olduğu tespit edilmiştir. Bununla birlikte, işletme çalışanlarının hayvan refahına ilişkin daha önce herhangi bir eğitim almadığı da belirlenmiştir.</Özetçe>
<Anahtar>Hayvan refahı, refah algısı, koyunculuk işletmeleri, Afyonkarahisar</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SIVI AZOT İLE YAPILAN KRYOPRESERVASYON TEKNİKLERİNDE MİKROBİYAL KONTAMİNASYON RİSKLERİ VE ÇÖZÜM ÖNERİLERİ (DERLEME)</Başlık>
<Özetçe>Spermanın ve embriyonun dondurularak saklanabilmesi, genetik materyalin korunması ve kolaylıkla nakledilmesine olanak vermiştir. Böylelikle yüksek kaliteli genetik materyal dünyanın her yerine taşınabilmektedir. Bununla birlikte, sıvı azot kullanılarak yapılan saklama teknikleri kontaminasyon gibi bazı riskler de taşımaktadır. Bu derleme de, sıvı azot kullanılarak yapılan kryopreservasyon işlemlerinde mikrobiyal kontaminasyon risklerine değinilmekte ve bazı çözüm önerileri getirilmektedir.</Özetçe>
<Anahtar>Kryopreservasyon, Mikrobiyal Kontaminasyon, Sıvı Azot, Genetik Materyal.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ATLARDA DAVRANIŞ (DERLEME)</Başlık>
<Özetçe>Çiftlik hayvanlarının ihtiyaç duyduğu çevre şartlarının sağlanabilmesi için davranışların bilinmesi önem taşımaktadır. Atlar çoğunlukla bireysel olarak bakılmakta ve genellikle yarış amaçlı olarak yetiştirilmektedir. Bu nedenle diğer çiftlik hayvanlarına göre daha fazla anormal davranış görülmektedir. Bu davranışların belirlenebilmesi için normal davranışların bilinmesi gerekir. Normal davranışların bilinmesi bazı hastalıkların erken tanı ve tedavisi ile yönetim eksikliklerinin giderilmesinde yardımcı olmaktadır. Bu derlemede, atların çeşitli davranışları üzerinde durulmuştur.</Özetçe>
<Anahtar>At, tay, davranış</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DÜŞÜK DÜZEYDE KALSİYUM İÇEREN DAMIZLIK YUMURTA TAVUĞU YEMLERİNE İLAVE EDİLEN SEPİYOLİTİN PERFORMANS, YUMURTA KALİTE KRİTERLERİYLE, BAZI KAN VE SİNDİRİM SİSTEM ÖZELLİKLERİ ÜZERİNE ETKİSİ</Başlık>
<Özetçe>Bu çalışma düşük düzeyde kalsiyum içeren damızlık yumurta tavuğu yemlerine sepiyolit ilavesinin tavuklarda performans ve yumurta kalitesi üzerine etkilerini belirlemek amacıyla yapılmıştır. Araştırmada, 108 adet 50 haftalık Barred Rock damızlık yumurtacı tavuk kullanılmıştır. Hayvanlar farklı düzeylerde sepiyolit (% 0, 1 ve 2) ve kalsiyum (% 4.2, 3.5 ve 2.8) içeren yemlerle beslenmişlerdir. Deneme sonunda yem tüketimi,yemden yararlanma oranı, yumurta verimi, ağırlığı ve kütlesiyle, deneme sonu canlı ağırlığı bakımından gruplar arasında istatistiki bakımdan önemli farklılıklar tespit edilmemiştir (P>0.05). Kırık-çatlak ve kuluçkalık yumurta oranları bakımından kalsiyum ve sepiyolit seviyeleri arasında önemli interaksiyon bulunmuştur (-.01). Düşük kalsiyum içeren yemlere sepiyolit ilavesi kuluçkalık yumurta oranını önemli düzeyde artırdığı görülmüştür (-.01). Yumurta kalite kriterlerinden sekil indeksi, yumurta kabuk ağırlığı ve kalınlığı, ak yüksekliği ve haugh birimi bakımından önemli farklılıklar olmamasına rağmen, yumurta kırılma mukavemeti için sepiyolit ve kalsiyum seviyeleri arasında önemli interaksiyon belirlenmiştir (-.01)</Özetçe>
<Anahtar>Kalsiyum, yumurta kalitesi, damızlık yumurta tavuğu, performans, sepiyolit</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BUZAĞI BESLEMEDE PROBİYOTİKLERİN KULLANIMI (DERLEME)</Başlık>
<Özetçe>Probiyotikler; bakteri, mantar ve/veya mayalardan oluşmuş canlı mikroorganizmalardır. Yeterli miktarda alındıklarında beslenme ile ilgili yaygın olarak bilinen yararları yanında bağırsak mikrobiyal dengesini geliştirerek sağlık üzerine olumlu etkileri bulunmaktadır. Hayvansal üretimde probiyotiklerin kullanılması antibiyotik tedavilerinin neden olduğu problemleri azaltabileceği gibi büyümeyi teşvik eder ve yetersiz uygulamalardan oluşan sorunları azaltır. Bu derlemede buzağı beslemede probiyotik kullanımının performans ve sağlık üzerine etkilerinin irdelenmesi amaçlanmıştır.</Özetçe>
<Anahtar>Buzağı, probiyotik, antibiyotik, diare, besleme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TÜRKİYE’DE ORGANİK TAVUKÇULUK (DERLEME)</Başlık>
<Özetçe>Türkiye’de 1985-1986 yılından itibaren herhangi bir mevzuata dayalı olmadan yapılan ve başlangıçta sadece 8 çeşit ürüne yönelik yapılan organik üretimde günümüzde toplamda 385 çeşit ham ve işlenmiş ürün yelpazesine ulaşılmıştır. Bütün bu gelişmelere paralel olarak son yıllarda organik hayvansal üretim de gelişme göstermeye başlamış olup, et, süt, yoğurt, peynir ve yumurta hayvansal ürün olarak piyasalarda yerini almaya başlamıştır. Gıda, Tarım ve hayvancılık Bakanlığı 2010 yılı verilerine göre Türkiye’de 15 adet organik kanatlı yetiştiriciliği yapan işletme mevcut olup, Samsun ve Bolu illerindeki işletmelerde organik yumurta ve tavuk eti üretimi birlikte gerçekleşmektedir. Mevcut işletmelerde yumurtacı hatlardan toplam 68.219 adet tavuk mevcut olup, üretilen toplam organik yumurta miktarı 17.889.808 adettir. İki işletmede organik olarak yetiştirilen 273.910 adet etlik piliçten 550 ton organik tavuk eti üretimi gerçekleşmiştir.</Özetçe>
<Anahtar>Organik, kanatlı, yetiştiricilik, besleme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DOMUZLARDA YAYGIN GÖRÜLEN ZEHİRLENMELER 2. METAL, VİTAMİN, İLAÇ, PESTİSİD VE BİTKİ ZEHİRLENMESİ (DERLEME)</Başlık>
<Özetçe>Domuzlarda, bazen mikotoksin, ilaç, mineral, vitamin, pestisid, bitkiler (Cocklebur-Xanthium strumarium L. gibi), bitkisel maddeler (gossipol gibi) ve toksik gazlara bağlı zehirlenmeler görülebilmektedir. Bu makalede, domuzlarda zehirlenmeye sebep olabilen ilaçlar, mineraller, vitaminler, pestisitler ve bitkiler ile sağaltımları hakkında bilgi verilmiştir.</Özetçe>
<Anahtar>Domuz, Zehirlenme, Metal, Vitamin, İlaç, Pestisid, Bitki</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>EVCİL GÜVERCİNLERDE (TAKLACI) KULUÇKA, YAŞAMA GÜCÜ VE BÜYÜME ÖZELLİKLERİ</Başlık>
<Özetçe>Bu araştırma, taklacı güvercinlerde kuluçka süresi ve randımanı, yumurta verimi ve ağırlığı, yavru sayısı ve ağırlığı, ergin canlı ağırlık ve yaşama gücünün tespiti amacıyla yapılmıştır. Araştırma 1 Eylül 2006 - 1 Eylül 2007 tarihleri arasında Ankara’da 5 ticari işletmede yürütülmüştür. Araştırmada eşit sayıda erkek ve dişilerden oluşan toplam 200 taklacı güvercin kullanılmıştır. Dişi güvercinler 1 - 3; 4 - 6 ve 7 + olmak üzere 3 yaş grubunda incelenmiştir. Ortalama kuluçka süresi 19.49 ± 0.04 gün olarak tespit edilmiştir. Kuluçka süresine mevsimin etkisi önemli (-.001); ana yaşının etkisi önemsiz bulunmuştur. En yüksek kuluçka randımanı % 89.00 ve % 94 ile orta yaş ve yaz, en düşük randıman ise % 85.70 ve % 77.5 ile genç yaş ve ilkbahar mevsiminde bulunmuştur. Güvercin başına yumurta sayıları sonbahar, kış, ilkbahar ve yaz mevsiminde sırasıyla 4.31 ± 0.11; 3.59 ± 0.01; 3.76 ± 0.07 ve 2.00 ± 0.00 tespit edilmiş ve mevsimin etkisi önemli (-.001) olmuştur. Güvercin başına genç, orta yaşlı ve yaşlılarda yumurta sayıları sırasıyla, 3.40 ± 0.10; 3.46 ± 0.09; 3.43 ± 0.11 (P?0.05) olmuştur. Yıllık yumurta sayısı genç, orta yaşlı ve yaşlılarda sırasıyla 13.68 ± 0.16; 13.55 ± 0.15 ve 13.72 ± 0.13 olarak tespit edilmiştir. Ortalama yumurta ağırlığı 16.85 ± 0.05 g, yumurta ağırlığına mevsimin etkisi önemli (-.01), ana yaşının etkisi önemsizdir. Bir, 16, 30 ve 60. günlerde yavrularda elde edilen ortalama canlı ağırlıklar sırasıyla 39.26 ± 0.79; 188.87 ± 0.47; 250.16 ± 0.52 ve 257.66 ± 0.16 g, mevsimin etkisi önemli (-.05, -.001), ana yaşının etkisi önemsizdir. Ergin canlı ağırlıklar dişi ve erkeklerde sırasıyla; 284.58 ± 1.19 ve 296.67 ± 1.13 g (-.001) olarak tespit edilmiştir. Yavrularda yaşama gücü oranları 7., 30. ve 60. günlerde sırasıyla % 92.70; 74.40 ve 73.80 olarak tespit edilmiştir. Yaşama gücüne mevsim ve ana yaşının etkisi önemlidir (-.001). Sonuç olarak, güvercinlerin tüm mevsimlerde yumurta verdikleri ve kuluçkaya yattıkları gözlenmiş; kuluçka özellikleri ve yaşama gücü değerlerinin kabul edilebilir seviyelerde olduğu görülmüştür.</Özetçe>
<Anahtar>Büyüme, Kuluçka Özellikleri, Taklacı Güvercin, Yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ANADOLU MERİNOSU KOYUNLARINDA MEME TİPLERİYLE SÜTÜN ELEKTRİK İLETKENLİĞİ VE SÜT RENGİ ARASINDAKİ İLİŞKİLER</Başlık>
<Özetçe>Bu araştırmada, Anadolu Merinosu koyunlarında meme tipleri ile sağlıklı sütün elektrik iletkenliği ve süt rengi arasındaki ilişkiler incelenmiştir. Çalışmanın materyalini Altınova Tarım İşletmesi’nde bulunan I. laktasyondaki 46 baş Anadolu Merinosu koyun oluşturmuştur. Süt örneklerinin elektrik iletkenliği, elektriksel geçirgenlik aleti ile süt rengi ise Minolta Chroma CR-200 renk ölçüm cihazı ile belirlenmiştir. Elde edilen veriler tekrarlanan ölçümlü deneme modeline göre analiz edilmiştir. 184 örnekten hesaplanan elektrik iletkenliği değerleri ortalaması 4.42 mS/cm, 180 örnekten hesaplanan renge ait L*, a*, b*, Hue ve Chroma değerleri ortalaması ise sırasıyla 81.25, -3.62, 7.04, 62.46 ve 7.94 olarak bulunmuştur. Sonuç olarak I. Laktasyondaki Anadolu Merinosu koyunlarında meme tipinin elektrik iletkenliği ve süt rengine etkisi önemsiz bulunmuştur.</Özetçe>
<Anahtar>Koyun, Anadolu Merinosu, meme tipi, elektrik iletkenliği, süt rengi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>MANDALARDA MASTİTİS VE SÜT VERİMİNE ETKİSİ (DERLEME)</Başlık>
<Özetçe>Manda sütü lezzeti, mozarella peyniri ve Lüle kaymağı gibi ürünleriyle inek sütüne kıyasla daha üstün özelliklere sahiptir. Süt veriminin daha düşük olması ve yetiştiriciliğinin aile tipi işletmelerde yapılması nedeniyle manda sütü daha az bulunmaktadır. Bu doğrultuda meme sağlığını, sütün kalitesini ve miktarını direkt etkileyen mastitis gibi süt endüstrisi için oldukça etkili olan hastalıklar daha da fazla önem kazanmaktadır. Ancak mandalarda mastitise ilişkin çalışma sayısı azdır. Bu derlemede, manda sütünün önemi, mandalarda mastitisin etiyolojisi, teşhisi ve süt verimi üzerine olan etkilerine değinilecektir.</Özetçe>
<Anahtar>Manda, süt, mastitis</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI BİÇİM ZAMANLARININ KORUNGA (Onobrychis sativa L.) VE FİĞİN (Vicia sativa L.) BESİN MADDE İÇERİKLERİ ÜZERİNE ETKİSİ</Başlık>
<Özetçe>Bu çalışma, Kars ilinde ekimi yapılan yem bitkilerinden korunga (Onobrychis sativa L.) ve fiğin (Vicia sativa L.) iki farklı dönemde besin madde ile enerji içeriklerini ve dönemler arasındaki farklılıkları belirlemek amacıyla yapılmıştır. Korunga ve fiğ yem bitkilerinden 5 farklı ekim yerlerinden haziran ve temmuz aylarında örnekler alınmıştır. Bu örneklerde kuru madde (KM), ham kül (HK), ham protein (HP), ham selüloz (HS), ham yağ (HY), nötral deterjan fiber (NDF) ve asit deterjan fiber (ADF) analizleri yapılmıştır. Aynı zamanda azotsuz öz madde (NÖM) ve metabolize olabilir enerji (ME) düzeyleri belirlenmiştir. Korunganın OM, HP, HS, HK, NDF, ADF ve ME, fiğin HP, HY ve ME düzeylerinde haziran ve temmuz ayları arasında önemli farklılıklar belirlenmiştir (-.05). Korunganın OM, HS, NDF ve ADF düzeylerinin belirgin olarak arttığı (-.05), korunga ve fiğde HP ve ME içeriklerinin azaldığı (-.05) belirlenmiştir. Sonuç olarak, ekimi yapılan ve ruminantların beslenmesinde önemli bir yeri bulunan bu yem bitkilerinin farklı biçim zamanlarında besin madde düzeylerinin değiştiği ve biçim zamanlarının belirlenmesinde yem bitkilerindeki besin madde düzeylerinin de dikkate alınması gerektiği kanısına varılmıştır.</Özetçe>
<Anahtar>Korunga, fiğ, yem bitkileri, besin madde içerikleri, enerji</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>PEKİN ÖRDEKLERİNDE ÇIKIMDAN SONRAKİ YEMLEME ŞEKLİNİN BÜYÜME, YAŞAMA GÜCÜ VE KESİM ÖZELLİKLERİNE ETKİSİ</Başlık>
<Özetçe>Bu araştırmada, Pekin ördeklerinde çıkımdan hemen sonra yemlemenin büyüme, yaşama gücü ve kesim özelliklerine etkisi incelenmiştir. Araştırmada çıkımdan sonra yemleme gavajla (zorlamalı), kutuda ve rutin (kümeste yemleme) olmak üzere üç yöntemle yapılmıştır. Araştırmanın hayvan materyalini 32 haftalık Pekin ördeği (Grimaud Freres-STAR 53 H.Y) yumurtalarından elde edilen 360 adet palaz oluşturmuştur. 7, 21, 35 ve 49. günlerde canlı ağırlık değerleri G grubunda 242.48; 1376.31; 2654.49 ve 3445.65g, K grubunda 266.67; 1394.46; 2657.26 ve 3463.78 g, T grubunda 265.11; 1448.04; 2703.10 ve 3389.69 g, erkek grubunda 262,79; 1407.69; 2689.97 ve 3475.96 g, dişi grubunda 253.38; 1404.86; 2653.27 ve 3390.12 g olmuştur. Yaşama gücü ilk hafta tüm gruplarda % 99.04; 4. hafta G grubunda % 98.85; K ve T gruplarında % 100; 8. hafta G grubunda % 97.44; K grubunda % 100; T grubunda % 98.73; erkeklerde G, K, T gruplarında ilk hafta % 100; 100; 98.08; dördüncü hafta % 97.73; 100; 100; sekizinci hafta % 94.87; 100; 100, dişilerde aynı sıra ile % 98.08; 98.08 ve 100; dördüncü hafta % 100; % 100; % 100; sekizinci hafta % 100, % 100, % 97.50 olmuştur. Büyüme döneminde genel olarak K ve T grupları benzer G grubu en düşük değer göstermiştir. Kesim ağırlığı, sıcak karkas ağırlığı, soğuk karkas ağırlığı, sıcak karkas randımanı, soğuk karkas randımanı ve soğutma firesine ait değerler G grubunda 3139.01; 2352.36; 2305.14 g; % 74.45; 72.93 ve 2.04; K grubunda 3155.41; 2404.64; 2338.70 g; % 76.19; 74.11 ve 2.71; T grubunda 3078.72; 2325.16; 2276.69 g; % 75.39; 73.89 ve 2.01; erkek grubunda 3125.13; 2368.73; 2322.95g; %75.57; 74.16 ve 1.88; dişi grubunda 3123.63; 2352.71; 2290.73; % 75.11; 73.14 ve 2.63 olmuştur. Sonuç olarak, Pekin ördeği yetiştiriciliğinde çıkımdan hemen sonra gavajla yemleme uygulamasının ticari işletmelere bir avantaj sağlamadığı ve uygulanmakta olan yemleme tipinin (kümeste yemleme) Pekin ördekleri için en iyi yöntem olduğu tespit edilmiştir.</Özetçe>
<Anahtar>Pekin ördeği, Büyüme, Yaşama gücü, Kesim özellikleri.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI HARALARDA YETİŞTİRİLEN SAFKAN TÜRK ARAP ATLARINDA BAZI FENOTİPİK VE GENETİK PARAMETRELER* II. DON, NİŞANELER, ALINDA SERVİ VE KALITIM DERECELERİ</Başlık>
<Özetçe>Bu araştırmada Karacabey, Anadolu ve Sultansuyu Tarım İşletmeleri ile Türkiye Jokey Kulübü’ne bağlı Mahmudiye Pansiyon Harası’nda yetiştirilen Safkan Arap atlarında don, nişaneler, alında servi incelenmiş ve bunlara ait kalıtım dereceleri hesaplanmıştır. Araştırmada farklı yaş ve cinsiyetten 977 ata ait veriler kullanılmıştır. Don, nişane ve alında servinin işletme, yaş ve cinsiyete göre bulunma yüzdeleri hesaplanmıştır. Kalıtım derecelerinin hesaplanmasında Birey (Hayvan) Model kullanılmıştır. Taylar doğduğunda % 81.99’unun al, % 18.01’inin doru, don değişiminden sonra bu oranın % 47.19 al, % 12.38 doru ve % 40.43 kır olduğu tespit edilmiştir. Kalıtım dereceleri doğduğunda sahip olduğu don için 0.86±0.04, don değişiminden sonraki don için 0.82±0.05, toplam nişane için 0.68±0.05, baş nişanesi için 0.62±0.06, toplam seki için 0.60±0.06, sağ ön seki için 0.26±0.06, sağ arka seki için 0.44±0.06, sol ön seki için 0.25±0.06, sol arka seki için 0.29±0.06 ve alında servi için 0.41±0.07 olarak hesaplanmıştır. Sonuç olarak, kır don oranının arttığı görülmüştür. Kır don oranının azaltılması isteniyorsa damızlık olarak kullanılan atlarda yarış performansı ile birlikte dona da önem verilmesi gerekmektedir. Kalıtım derecelerinin yüksek ve orta düzeyde olması damızlık seçiminde önem verilirse bu özellikler bakımından değişiklikler sağlanabileceğini göstermektedir.</Özetçe>
<Anahtar>Arap atı, Don, Nişaneler, Servi, Kalıtım Derecesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SAĞLIKTA VE HASTALIKTA GHRELİN’İN ROLÜ (DERLEME) </Başlık>
<Özetçe>Ghrelin 28 aminoasitten oluşan, memeli hayvanlar dışında balık, tavuk ve kurbağa gibi diğer omurgalı türlerde de var olan iştah açıcı bir peptid hormondur. Özellikle mideden salınan ghrelin’in diğer sentez merkezleri bağırsaklar, beyin, böbrekler, pankreas ve testislerdir. Ghrelin reseptörleri ise en çok arkuat ve ventromedial çekirdekler ile hipokampusta bulunur. Ghrelin’in 1999 yılındaki keşfinden bu yana başta büyüme hormonu salgılatıcı ve gıda alımını arttırıcı özelliği olmak üzere pek çok fonksiyonu ortaya çıkarılmıştır. Son yıllarda ise, enerji dengesini kontrol eden sistemdeki rolünün yanı sıra sahip olduğu yangı baskılayıcı özellikleri de mercek altına alınmıştır. Enerji metabolizmasında değişikliklere neden olan hastalıklarda ghrelin düzeylerinde de değişiklikler gözlenir. Bu derlemede ghrelin’in sağlıklı bir metabolizmadaki fonksiyonları ile hastalıklardaki değişimleri incelenmiştir.</Özetçe>
<Anahtar>Ghrelin, fonksiyon, sağlık, hastalık</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>RUMİNANT HAYVAN BESLEMEDE ORGANİK İZ MİNERALLERİN ÖNEMİ (DERLEME) </Başlık>
<Özetçe>Canlılar yaşamlarını sürdürebilmek ve verim verebilmek için iz minerallere gereksinim duyarlar. İz mineraller inorganik veya organik yapıda olabilirler. Çiftlik hayvanlarına verilen iz mineraller, inorganik yapıda eriyebilir formda klorid veya sülfat olarak ya da erimez formda oksit veya karbonat olarak premikse dâhil edilmektedir. Bu formlar içinde karışım haline getirilen iz mineraller premiks içinde antogonistik etkilere girebilmekte ve sindirilebilirlikleri önemli oranda düşmektedir. Son yıllarda ileri teknoloji uygulamaları ile hayvan besleme açısından esansiyel öneme sahip iz mineraller kapsül veya şelat formlarda üretilmeye başlanmış, premiks içinde antogonistik etkileri önlenmiş ve sindirilebilirlikleri yüksek iz mineral formları haline getirilmişlerdir. Organik minerallerin biyoyararlılıklarının daha yüksek olması, büyümeye olumlu etkisi, bağışıklık fonksiyonlarını geliştirmesi, metabolizmanın düzenlenmesi, karkas kalitesinin iyileştirilmesi, vitamin-iz mineral premikslerinde vitamin kayıplarının azaltılmasında etkili oldukları söylenmektedir. Çevreciler tarafından çevre problemine sahip olduğu düşünülen inorganik iz mineraller Cr, Cu, Mn, Se ve Zn ile yemlerin desteklenmesi bu minerallerin dışkıda artmasına sebep olmaktadır. İz mineral organik karışımların kullanılması yemlerdeki ve dışkıdaki miktarının azaltılması için potansiyel bir etkiye sahip olabilir. Bu derlemede, organik iz mineral kullanımının performans, metabolik sorunların giderilmesi ve çevre kirliliğinin azaltılması üzerindeki etkileri incelenmiştir.</Özetçe>
<Anahtar>Ruminant, Organik iz mineral, Şelat, Premiks</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ETLİK PİLİÇLERDE CİNSİYET, YAŞ VE ERKEN DÖNEMDE PROTEİN KISITLAMASININ BAZI İÇ ORGANLAR, ETİN KİMYASAL KOMPOZİSYONU VE AYAK LEZYONLARI ÜZERİNE ETKİSİ </Başlık>
<Özetçe>Bu araştırma, etlik piliçlerde cinsiyet gruplarının ayrı büyütülmesinin ve yemdeki protein kısıtlamasının farklı iki kesim yaşında iç organ oranları, ette protein, yağ, kurumadde, kül oranlarını ve piliçlerin ayak sorunları üzerine etkisini belirlemek amacıyla yapılmıştır. Araştırmada 360 adet 1 günlük erkek ve dişi civciv, kontrol(K), deneme 1(D1) ve deneme 2(D2) gruplarına ayrılmıştır. Tüm gruplara 1-10. günlerde % 23.10; 11-30. günlerde ise K, D1 ve D2’ye sırasıyla % 21.80, 20.20 ve 18.40 ham proteinli rasyon verilmiştir. 31-47. günler arasında tüm gruplara % 18.40 ham proteinli rasyon uygulanmıştır. Metabolik enerji ise 1-10.günlerde 3083.69kcal/kg; 11-30. günlerde kontrol (K), deneme 1 (D1) ve deneme 2 (D2) gruplarına sırasıyla 3095.66; 3117.80 ve 3120.55 kcal/kg; 31-47. günlerde ise 3120.55 kcal/kg olarak uygulanmıştır. Kesim yaşı gruplarında taşlık (-.01), kalp (-.001) ve karaciğer oranı (-.001) arasındaki fark istatistiksel olarak önemli bulunmuştur. Cinsiyet gruplarında ise sadece kalp oranı (-.05) önemlidir. Besleme gruplarında taşlık, karaciğer ve kalp oranları arasında fark tespit edilmemiştir (P>0.05). Etin kimyasal kompozisyonu bakımından, besleme ve kesim yaşı gruplarında yağ oranı ortalamaları arasındaki fark önemsiz (P>0.05), cinsiyet grupları arasındaki fark ise önemli bulunmuştur (-.05). Kül oranı, kesim yaşı (-.01) ve besleme gruplarında (-.001) önemli iken cinsiyet grupları arasındaki fark önemsiz bulunmuştur. Protein ve kuru madde oranları kesim yaşı ve cinsiyet gruplarında önemsiz iken besleme grupları arasındaki fark önemlidir (-.05; -.001). Protein oranı yüksek olan rasyonla beslenen gruplarda, ayak lezyonları görülme oranları yüksek olmasına rağmen, gruplar arasındaki farklılık istatistik olarak önemsiz bulunmuştur (P>0.05). Sonuç olarak, iç organlar ve etin kimyasal kompozisyonu bakımından % 20 protein uygulanan grupların 40 günlük kesim yaşında kesime sevk edilmesi tavsiye edilebilir.</Özetçe>
<Anahtar>Etlik piliç, etin kimyasal kompozisyonu, iç organlar, protein kısıtlaması</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KAHVERENGİ YUMURTACI TAVUKLARDA YAŞ VE YUMURTLAMA ZAMANININ YUMURTA AĞIRLIĞI VE KABUK KALİTESİ ÜZERİNE ETKİLERİ</Başlık>
<Özetçe>Bu çalışmanın amacı kahverengi yumurtacı tavuklarda yaş ve yumurtlama zamanının yumurta ağırlığı ve kabuk özellikleri üzerine etkilerini incelemektir. Bu amaçla elli dört kahverengi yumurtacı ticari tavuklardan (Hyline Brown) 36 ve 46 haftalık yaşlarda ard arda 3 gün boyunca yumurtlanan yumurtalar saat 09.00’da ve saat 15.00’ de olmak üzere günde 2 kez toplanmıştır. Bu yumurtalarda yumurta ağırlığı, kırılma mukavemeti, kabuk oranı ve kabuk kalınlığı belirlenmiştir. Sonuç olarak, tavuklarda yaş ve yumurtlama zamanı yumurta ağırlığı ve kabuk özelliklerini etkilemektedir. Saat 09.00’da toplanan yumurtaların saat 15.00’de toplanan yumurtalara göre yumurta ağırlığı daha fazla iken kabuk kalitesinin bozulduğu belirlenmiştir. İncelenen özellikler bakımından yaş ve yumurtlama zamanı arasında herhangi bir etkileşim görülmemiştir.</Özetçe>
<Anahtar>Kahverengi yumurtacı tavuk, Yaş, Yumurtlama zamanı, Yumurta ağırlığı, Kabuk kalitesi</Anahtar>
<Kaynak>Acıpayam Genotipi, Büyüme, Kuzu, Süt Verimi, Yaşama Gücü</Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ORTA ANADOLU ŞARTLARINDA ACIPAYAM KOYUNLARININ BAZI VERİM ÖZELLİKLERİ</Başlık>
<Özetçe>Bu araştırma, Ankara Bala Tarım İşletmesi’nde yetiştirilen Acıpayam koyunlarının Orta Anadolu şartlarında bazı verim özelliklerinin belirlenmesi amacıyla yapılmıştır. Araştırma, 2007 yılında sürüden tesadüfi olarak seçilen 80 baş gebe koyun ve bunların 90 baş kuzusunda yürütülmüştür. Koyunlarda dört meme tipi (Tip 1, Tip 2, Tip 3 ve Tip 4) belirlenmiş olup oranları sırasıyla % 8.86; 59.49; 26.58 ve 5.07 olarak tespit edilmiştir. Sürüde yaygın meme tipi olarak Tip 2 görülmesine rağmen, en yüksek süt verimi Tip 4 memeye sahip koyunlardan elde edilmiştir. Acıpayam koyunlarında laktasyon boyunca günlük süt verimi 906,2 g, laktasyon süt verimi 170.5 kg, laktasyon süresi ise 199.9 ± 2.4 gün olarak belirlenmiştir. Acıpayam kuzuların genel olarak 45, 90 ve 180. gün canlı ağırlıkları sırasıyla 16.3; 22.5 ve 28.0 kg olarak belirlenmiştir. Kuzularda 45. günde cidago yüksekliği, göğüs çevresi ve derinliği, vücut uzunluğu, sağrı yüksekliği ile incik çevresi ölçüleri sırasıyla 50.2; 53.4; 20.5; 47.4; 49.4 ve 3.5 cm; 90. günde aynı sırayla 57.1; 64.2; 23.9; 53.2; 55.6 ve 4.0 cm; 180. günde 61.4; 71.3; 26.6; 55.2; 59.9 ve 4.2 cm olarak ölçülmüştür. Erkek ve dişilerde 45. günde yaşama gücü oranları sırasıyla % 98.03 ve % 97.43; 180. günde ise % 82.35 ve % 92.30 olarak saptanmıştır. Sonuç olarak Acıpayam genotipi koyunların elde edildikleri bölge olan Denizli dışında, Orta Anadolu bölgesi şartlarında da başarılı bir şekilde yetiştirilebileceği, ancak sürü içerisinde varyasyonun yüksek olması ve homojenitenin sağlanabilmesi için ıslah çalışmalarının yapılmasının gerekli olduğu kanaatine varılmıştır.</Özetçe>
<Anahtar>Acıpayam Genotipi, Büyüme, Kuzu, Süt Verimi, Yaşama Gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AT RASYONLARINDA YAĞ KULLANIMI (DERLEME)</Başlık>
<Özetçe>Yüksek performanslı atlar avlanma, çekim, yarış ve ağır işlerde büyük miktarda enerji tüketirler. Genelde de bu atlar gerekli olan ekstra enerji için yüksek miktarda tahıl tüketirler. Çok miktarda tahıl tüketimi ise arpalama, kabızlık ve diğer sindirim bozuklukları gibi problemlere yol açabilir. Sindirim sisteminin sınırlı bir kapasitesinin olduğu düşünüldüğünde tüketilen yem miktarı da sınırlı olacaktır. Sıvı ve katı yağların enerjisi karbonhidratların enerjisinden 2.25 kat daha fazla enerji içerirler. Bu nedenle yüksek performanslı atların enerji ihtiyacının karşılanmasında konsantre enerji kaynağı olarak yağlar tavsiye edilmektedir</Özetçe>
<Anahtar>At, besleme, enerji, yağ</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SÜT SIĞIRLARINDA GENOMİK DEĞERLENDİRME (DERLEME)</Başlık>
<Özetçe>Süt sığırlarında hızlı bir genetik ilerleme sağlanabilmesi için generasyon aralığının mümkün olduğu kadar kısa olması gerekmektedir. Günümüzde yaygın olarak kullanılan ıslah yöntemlerinde generasyon aralığının uzun olması nedeniyle genetik ilerleme hızı düşük olmaktadır. Genomik değerlendirme yöntemi sayesinde generasyon aralığının kısalması mümkün olabilecektir. Islah çalışmalarının başarılı olabilmesi için genetik yapının tahmininde başarının yüksek olması gerekir. Hayvan populasyonlarındaki genetik varyasyonun belirlenebilmesi için DNA düzeyinde çalışmalar yapılması daha güvenilir sonuçlar vermektedir. Bu amaçla DNA polimorfizmlerini belirlemek için birçok yöntem kullanılmaktadır. Bunlar; SNP, mikrosatellitler, RFLP, RAPD gibi yöntemlerdir. Bu yöntemler içerisinde genetik ilerlemenin sağlanmasında SNP yöntemi diğer yöntemlere göre daha fazla potansiyele sahiptir. Bu derlemede süt sığırlarında genomik değerlendirme ve SNP yönteminden yararlanma imkanları ele alınmıştır.</Özetçe>
<Anahtar>Genomik Değerlendirme, Islah, SNP, Süt Sığırı </Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KİLİS, NORDUZ VE HONAMLI KEÇİLERİNDE BAZI MORFOLOJİK ÖZELLİKLER</Başlık>
<Özetçe>Bu araştırma Kilis, Norduz ve Honamlı keçilerinde canlı ağırlık ve bazı vücut ölçüleri ile kıl rengi bakımından dağılımın incelenmesi amacıyla yapılmıştır. Araştırmada çeşitli yaş ve cinsiyetten 46 baş Kilis keçisi, 45 baş Norduz keçisi ve 37 baş Honamlı keçisi kullanılmıştır. Canlı ağırlık ile cidago yüksekliği, vücut uzunluğu, sağrı yüksekliği, göğüs derinliği, göğüs çevresi ve ön incik çevresine ait en küçük kareler ortalamaları Kilis keçilerinde sırasıyla 47.1 kg ile 70.6, 71.9, 70.3, 31.9, 85.2 ve 10.1 cm; Norduz keçilerinde 38.8 kg ile 65.3, 64.7, 65.0, 29.7, 87.4 ve 9.8 cm; Honamlı keçilerinde 63.2 kg ile 83.2, 82.6, 83.0, 35.0, 95.0 ve 10.7 cm olarak belirlenmiştir. Kilis keçilerinde incelenen özelliklere cinsiyet ve yaşın etkisi önemli (-.001) olurken; Norduz keçilerinde canlı ağırlığa cinsiyet ve yaşın (-.001), cidago yüksekliği ve göğüs çevresine cinsiyetin (-.01), ön incik çevresi ve sağrı yüksekliği hariç diğer vücut ölçülerine yaşın etkisi önemli (-.05; -.01; -.001) bulunmuştur. Honamlı keçilerinde ise canlı ağırlığa cinsiyet (-.001) ve yaşın (-.05); incelenen vücut ölçülerine cinsiyetin (-.001); cidago yüksekliği, göğüs derinliği ve ön incik çevresine yaşın (-.05) etkisi önemli olmuştur. Vücut kıl rengi bakımından Kilis keçilerinin hemen tamamı siyah renkli iken, Norduz ve Honamlı keçilerinde en yaygın renk siyah tespit edilmiştir. Norduz keçilerinde gri, kahverengi, sütlü kahverengi, siyah-alaca ve kahverengi-alaca; Honamlı keçilerinde gri ve siyah-alaca renkler de belirlenmiştir.</Özetçe>
<Anahtar>Canlı ağırlık, vücut ölçüleri, kıl rengi, Kilis keçisi, Norduz keçisi, Honamlı keçisi </Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KANGAL ve GÜNEY KARAMAN KOYUNLARINDA FecB, FecX G , FecX H ALLELLERİNİN PZR-RFLP YÖNTEMİ KULLANILARAK ARAŞTIRILMASI</Başlık>
<Özetçe>Bazı koyun ırklarında tespit edilen majör gen allelleri ovulasyon oranını ve bir batında doğan yavru sayısını artırmaktadır. Koyunlarda ovulasyon oranını etkileyen bu majör gen allelleri bir mutasyon sonucu oluşmuştur. Ovulasyon oranını artırdığı bilinen başlıca mutasyonlar Bone Morphogenetic Protein Receptor- IB/BMPR–IB (FecB), Bone Morphogenetic Protein-15/BMP-15 (FecX B , FecX G , FecX H , FecX L , FecX R , FecX I ) ve Growth Differentiation Factor-9/GDF-9 genleri üzerindedir. Bu çalışmada Türkiye’de yetiştirilen Kangal ve Güney Karaman koyunlarında FecB, FecX G ve FecX H alellerinin varlığı araştırılmıştır. Bu allelleri tespit etmek amacıyla Kangal (42 örnek) ve Güney Karaman (29 örnek) koyunlarında toplam 71 örnek PZR-RFLP metodu kullanılarak analiz edilmiştir. Sonuç olarak, incelenen 71 örnekte FecB, FecX G ve FecX H allelleri tespit edilememiştir. Sonuç olarak incelenen 71 örnekte FecB, FecX G ve FecX H allelleri tespit edilememiştir.</Özetçe>
<Anahtar>BMPR-IB, BMP 15, çoklu doğum, koyun</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI HARALARDA YETİŞTİRİLEN SAFKAN TÜRK ARAP ATLARINDA </Başlık>
<Özetçe>Bu araştırmada Karacabey, Anadolu ve Sultansuyu Tarım İşletmeleri ile Türkiye Jokey Kulübü’ne bağlı Mahmudiye Pansiyon Harası’nda yetiştirilen Safkan Arap atlarında bazı vücut ölçüleri incelenmiş ve bunlara ait kalıtım dereceleri hesaplanmıştır. Araştırmada farklı yaş ve cinsiyetten 977 ata ait veriler kullanılmıştır. Vücut ölçülerine işletme, yaş ve cinsiyetin etkisi en küçük kareler yöntemi, bu özelliklere ait kalıtım dereceleri Birey (Hayvan) Model kullanılarak hesaplanmıştır. İncelenen vücut ölçülerine ait hesaplanan ortalamalar cidago yüksekliği için 151.34±0.21 cm, sağrı yüksekliği için 152.81±0.21 cm, beden uzunluğu için 155.17±0.25 cm, göğüs derinliği için 68.34±0.17 cm, göğüs çevresi için 177.22±0.37 cm ve ön incik çevresi için 19.45±0.04 cm olarak tespit edilmiştir. Kalıtım dereceleri cidago yüksekliği için 0.59±0.06, sağrı yüksekliği için 0.47±0.07, beden uzunluğu için 0.55±0.06, göğüs derinliği için 0.39±0.06, göğüs çevresi için 0.42±0.06 ve ön incik çevresi için 0.49±0.06 olarak hesaplanmıştır. Sonuç olarak, incelenen vücut ölçüleri bakımından işletme, yaş ve cinsiyet grupları arasındaki farklılıklar önemlidir. Bunun sebebi olarak çevresel faktörlerden bakım-besleme, iklim, işletmelere ait koşullar söylenebilir. Vücut ölçülerine ait kalıtım derecelerinin yüksek ve orta düzeylerde olması seleksiyonla bu özellikler bakımından ilerleme sağlanabileceğini göstermektedir.</Özetçe>
<Anahtar>Arap atı, çevre faktörleri, kalıtım derecesi, vücut ölçüleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DENİZ BALIKLARINDA SPERMA, YUMURTA VE EMBRİYO DONDURULMASI (DERLEME)</Başlık>
<Özetçe>Sperma, yumurta ve embriyonun dondurularak saklanması ve kullanılması birçok canlı türünde uygulanmaktadır. Akuakültürdeki türlerde ise son yıllarda kullanımı giderek artmaktadır. Balık spermasının başarılı bir şekilde dondurulması ilk kez 1953 yılında Blaxter tarafından ringa balığında denenmiş olup, bu güne kadar yaklaşık 50 deniz balığı türünde uygulanmıştır. Sperma türe bağlı olarak 0ºC’nin altındaki saklama koşullarında birkaç saat ile birkaç gün arasında canlı kalabilmektedir. Dondurulmuş sperma teorik olarak yıllarca zararlı etki olmaksızın saklanabilmektedir. Spermanın dondurulmuş olarak kullanılmasının balık kültüründe birçok avantajı vardır. Enfeksiyonların yayılma riskini azaltma, hibrid (melez) yavru elde etme, istenen karakterler elde etme, istenen karakterlerde seleksiyon yaparak bir örneklilik oluşturmak gibi avantajlara sahiptir. Bu derlemede deniz balıklarında sperma, yumurta ve embriyo dondurulmasıyla ilgili bilgiler ele alınmıştır.</Özetçe>
<Anahtar>Deniz balıkları, Embriyo, Kriyoprezervasyon, Sperma, Yumurta</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KİTOSAN OLİGOSAKKARİTİN HAYVAN BESLEMEDE KULLANIMI II- ANTİOKSİDAN, ANTİMİKROBİYAL VE DİĞER ETKİLERİ (DERLEME)</Başlık>
<Özetçe>Kitosan, deniz kabukluları ve böceklerin dış iskelet yapısında ve bazı mantarların hücre duvarlarında yaygın olarak bulunan doğal bir polimer olan kitinin deasetile edilmesiyle elde edilir. Birçok biyolojik aktiviteleri olmasına rağmen bu maddenin daha yüksek çözünürlüğe sahip düşük molekül ağırlıklı oligosakkarit formu olan kitosan oligosakkarit (KOS) türevi geliştirilmiştir. Son yıllarda antibiyotiklere alternatif olarak çalışmaların sakkaritik doğal ürünlere odaklanması KOS’e olan ilgiyi artırmıştır. Bağışıklık ve performans üzerine yararlı etkileri yanında KOS’in antimikrobiyal, antioksidan, antikanserojen, antidiyabetik etkileri ile lipid ve kolesterol düşürücü etkilerinin olduğu yakın zamanda yapılan çalışmalarla kanıtlanmıştır. Bu bölümde kitosan oligosakkaritin hayvanlarda antioksidan, antimikrobiyal, antikanserojen, antidiyabetik ve kolesterol düşürücü etkileri incelenmiştir.</Özetçe>
<Anahtar>Antimikrobiyal, Antioksidan, Kitosan oligosakkarit</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BARRED ROCK-1, RHODE ISLAND RED-2 VE COLOMBİAN YUMURTACI SAF HATLARINDA YUMURTA KALİTE ÖZELLİKLERİ</Başlık>
<Özetçe>Araştırma, Barred Rock 1, Rhode Island Red 2 ve Colombian kahverengi yumurtacı saf hatlarında yumurta kalite özelliklerinin incelenmesi amacıyla yapılmıştır. Araştırma, Tavukçuluk Araştırma Enstitüsünde bulunan 37 haftalık yaştaki Barred Rock 1, Rhode Island Red 2 ve Colombian kahverengi yumurtacı saf hatlarının her birinden 210 adet olmak üzere toplam 630 adet yumurta kullanılarak yürütülmüştür. Yumurta kalite özellikleri bakımından hatlar arasındaki farklılık önemli bulunmuştur (-.01). Özgül ağırlık (g/cm3), yumurta ağırlığı (g), parlaklık (L), kırmızılık (a), sarılık (b), yumurta kabuk kırılma direnci (n/cm2), kabuk kalınlığı (mm), şekil indeksi, Haugh birimi, ak indeksi ve sarı indeksi sırasıyla, Barred Rock 1 yumurtalarında 1.083, 58.16, 67.77, 7.22, 22.73, 38.93, 0.32, 77,16, 81.23, 8.43 ve 46.70; Rhode Island Red 2 yumurtalarında, 1.079, 61.89, 64.95, 8.08, 22.37, 36.77, 0.31, 78.8, 82.21, 8.45 ve 46.09; Colombian yumurtalarında 1.080, 57.39, 67.81, 4.30, 19.31, 34.187, 0.310, 78.967, 87.138, 9.96 ve 47.96 olduğu tespit edilmiştir. Sonuç olarak incelenen üç yumurtacı hatlar arasında yumurta kalite özellikleri bakımından farklılıklar tespit edilmiştir.</Özetçe>
<Anahtar>Kahverengi yumurtacı, Barred Rock 1, Rhode Island Red 2, Colombian, yumurta kalitesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FLİNGER AYGIRLARDA SPERMA KALİTESİNİN DEĞERLENDİRİLMESİ</Başlık>
<Özetçe>Çalışmanın amacı, üç Haflinger ırkı aygırdan alınan ejakülatların muayenesiyle, başlıca spermatolojik parametreleri, anormal spermatozoa tipleri ve yüzdelerini ortaya koyarak sperma kalitesini değerlendirmek ve bireylerarası farklılıkları saptamaktı. Araştırma süresince aygırlardan sperma çiftleşme mevsiminde (Şubat-Mart) haftada iki kez sun’i vajenle alındı. Üç Haflinger aygırdan elde edilen toplam 30 ejakülatta genel ortalama jelli ejakülat miktarı 21.50±5.10 ml, spermatozoa motilitesi % 68.16±4.23, spermatozoa yoğunluğu 192.22±51.0 X106/ml, anormal spermatozoa oranı % 46.43±10.11, ölü spermatozoa oranı % 28.30±7.30 ve spermanın pH değeri 7.50±0.38 olarak kaydedildi. Değerlendirilen spermatolojik parametrelerin tümü için aygırlar arasında gözlenen farklılıklar istatistik açıdan önemli (-.001) bulundu. Başa bağlı bozukluklardan akrozom ve diğer anomaliler ile orta kısım (protoplazmik damlacıklı) ve kuyruğu kapsayan anormal spermatozoa tiplerinin genel ortalama değerleri sırasıyla % 13.03±3.34, % 3.23±2.00, % 46.43±10.11 ve % 3.50±0.74 olarak kaydedildi. Anormal spermatozoa tiplerinden tamamı protoplazmik damlacıklı orta kısım bozuklukları yönüyle bireyler arasında gözlenen farklılıklar önemli saptandı (-.001). Sonuç olarak, bu çalışmadan elde edilen bulgulara göre, Haflinger aygırlarda anormal spermatozoa oranları dışında spermatolojik parametrelerin normal sınırlar içinde olduğu ve yaşın sperma kalitesini etkilediği görülmüştür.</Özetçe>
<Anahtar>Aygır, Haflinger, sperma, spermatolojik parametreler</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI KARNİTİN DÜZEYLERİNİN KUZULARDA BESİ PERFORMANSI, SİNDİRİLEBİLİRLİK VE RUMEN METABOLİTLERİNE ETKİSİ</Başlık>
<Özetçe>Bu araştırma, bitirme dönemi kuzu rasyonlarına farklı düzeylerde karnitin katılmasının yem tüketimi, canlı ağırlık, sindirilebilirlik, rumen pH ve uçucu yağ asitleri üzerine olan etkilerini araştırmak amacıyla yapılmıştır. Denemede 7-8 aylık ve 34 kg canlı ağırlığında 15 baş erkek kuzu kullanılmıştır. Kuzular, bir kontrol ve iki deneme grubu olmak üzere toplam üç gruba ayrılmış, her bir gruba beş hayvan konulmuş ve bireysel kafeslerde 50 gün süre ile, % 70 konsantre yem ve % 30 kuru ottan oluşan bir rasyonla beslenmiştir. Deneme gruplarındaki konsantre yeme kuzu başına 150 ve 300 mg/gün karnitin katılmıştır. Karnitin ilavesi, gruplarda canlı ağırlık, yem tüketimi ve kuru madde ile organik madde sindirilebilirliğinde bir farklılık oluşturmamıştır (P>0.05). Fakat ham protein sindirilebilirliği, günde 150 mg karnitin verilen grupta en düşük belirlenmiştir (-.05). Deneme sonu itibarıyla kontrol ile yemine 150 ve 300 mg karnitin katılan gruplarda canlı ağırlıklar sırasıyla 39.8, 37.6 ve 38.6 kg olarak belirlenmiştir. Rumen sıvısı pH ve uçucu yağ asitleri düzeyleri de karnitin uygulamasından etkilenmemiştir (P>0.05). Toplam rumen sıvısı uçucu yağ asitleri 98.6, 97.5 ve 98.3 mmol/l bulunmuştur. Sonuç olarak, kuzu bitirme dönemi rasyonlarına 150 veya 300 mg/gün karnitin katılmasının besi performansı, rasyonun sindirilme derecesi ile rumen pH ve uçucu yağ asitleri üzerine olumlu bir etki yapmadığı saptanmıştır.</Özetçe>
<Anahtar>Karnitin, Kuzu, Besi Performansı, Sindirilebilirlik, Rumen Metabolitleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARAYAKA VE BAFRA (SAKIZ X KARAYAKA G1) KOYUNLARINDA BAZI VÜCUT ÖLÇÜLERİ KULLANILARAK CANLI AĞIRLIK TAHMİNİ</Başlık>
<Özetçe>Bu araştırmada, Karayaka ve Bafra (Sakız x Karayaka G1) koyunlarının bazı vücut ölçüleri kullanılarak çoklu doğrusal regresyon analizi ile canlı ağırlık tahmini yapılmıştır. Karayaka ve Bafra genotipleri Karadeniz Bölgesi’nde yetiştirilmektedir. Bafra genotipi, kaliteli kuzu eti üretiminde anaç hattı olarak yararlanmak amacıyla Sakız ve Karayaka melezlemesiyle elde edilen bir koyun tipidir. Araştırmada, Tarım İşletmeleri Genel Müdürlüğü’ne bağlı Gökhöyük Tarım İşletmesi’nde yetiştirilen değişik yaşlardaki 223 Karayaka ve 462 Bafra koyununa ait canlı ağırlık ve bazı vücut ölçülerine ait veriler kullanılmıştır. Vücut ölçüleri kullanılarak yapılan canlı ağırlık tahminine ilişkin çoklu doğrusal regresyon analizine göre, Bafra koyunlarının canlı ağırlığı üzerinde; göğüs derinliği, göğüs genişliği, vücut uzunluğu, göğüs çevresi ve sırt uzunluğu değişkenleri önemli iken (-.05) baş uzunluğu, cidago yüksekliği ve baş genişliği değişkenlerinin önemli bir etkiye sahip olmadığı gözlenmiştir. Diğer taraftan, Karayaka koyunlarının canlı ağırlığı üzerinde ise cidago yüksekliği, göğüs genişliği, göğüs çevresi, baş genişliği ve sırt uzunluğu değişkenleri önemli iken (-.05) baş uzunluğu, göğüs derinliği ve vücut uzunluğu değişkenlerinin önemli bir etkiye sahip olmadığı gözlenmiştir. Göğüs çevresi ölçüsünün Karayaka ve Bafra genotiplerinin canlı ağırlığı üzerine en yüksek düzeyde etkiye sahip vücut ölçüsü olduğu tespit edilmiştir.</Özetçe>
<Anahtar>Çoklu doğrusal regresyon, koyun, canlı ağırlık, vücut ölçüleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TAVUKLARDA REPRODÜKTİF HORMONAL REGÜLASYON (DERLEME)</Başlık>
<Özetçe>Bugünün ekonomik koşulları ve nüfus artışı dikkate alındığında hayvansal protein açığını en iyi kapatacak sektörlerin başında kümes hayvancılığı, bunun da en gelişmiş dalı olan tavukçuluk gelmektedir. Kanatlı sektörü, kümes hayvanlarının kısa sürede verim çağına ulaşmaları, üreme ve verim etkinliklerinin yüksek olması, düşük vücut ağırlığına sahip olduklarından dolayı küçük alanda yetiştirilebilmeleri, yemi diğer çiftlik hayvanlarına oranla daha etkin şekilde hayvansal proteine dönüştürebilmeleri nedeniyle dikkat çekmektedir. Dişi kanatlıların dölerme fizyolojisi memelilerden oldukça farklıdır. Özellikle östrus siklusu, çiftleşme mevsimi ve gebelik fazı olmaması yönüyle memelilerden ayrılırlar. Ovulasyon kanatlılarda spontan olarak, yaklaşık 24 saatte bir meydana gelir. Spontan ovulasyon, ovulasyon öncesi progesteron ve LH hormonunun pik yapmasıyla ilgilidir. LH’ın ovulasyonu meydana getirebilmesi foliküllerden progesteron salınımına bağlıdır. Küçük foliküllerden testosteron salınımı artar ve bu progesteron için inhibitör etkidir. Ovulasyon öncesi olgun foliküllerin teka hücrelerinden testosteron ve östrojen salınımı azalır ve sonuçta testosteron ve östrojenin progesteron sentezi üzerindeki inhibitör etkisi de azalır. Böylece ovulasyona hazırlanmak için granulazo hücrelerinden progesteron üretimi artar. Bu yüzden testosteronun ovulasyon öncesi piki, LH pikini meydana getirecek progesteronun, ovulasyon öncesi salgılanmasını ovaryumda başlatması için gereklidir.</Özetçe>
<Anahtar>Tavuk, Reprodüksiyon, Hormonal regülasyon</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ATLARDA YARIŞ PERFORMANSINI ETKİLEYEN FAKTÖRLER (DERLEME) </Başlık>
<Özetçe>Geçmişte tarımda, askeriyede, ulaşımda, ayrıca binek hayvanı olarak insan hayatında çok önemli bir yeri olan at yetiştiriciliğinde zamanla önemli değişiklik olmuştur. Günümüzde yarış ve spor amaçlı at yetiştiriciliği yapılmaktadır. Dolayısıyla at yetiştiriciliğinde yarış performansı önem taşımaktadır. Atlarda yarış performansını genotip, vücut yapısı ve çevresel faktörler etkiler. Bu çevresel faktörler arasında bakım - besleme, idman, yaş, mesafe, cinsiyet, handikap ağırlığı, binicinin durumu, ana yaşı, hastalıklar gibi faktörler sayılabilir. Yarış performansının ıslahı için yapılacak çalışmalarda bu durumun göz önünde bulundurulması, ıslah programlarının başarısı için önemlidir. Bu derlemede atlarda yarış performansını etkileyen faktörler hakkında kısa bilgiler verilmiştir.</Özetçe>
<Anahtar>At, Yarış Performansı, Çevresel Faktörler</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ANKARA TEKE SPERMASININ FARKLI ORANLARDA YUMURTA SARISI İÇEREN YAĞSIZ SÜT TOZU SULANDIRICISI İLE DONDURULMASI</Başlık>
<Özetçe>Bu çalışma Ankara tekesi spermasının farklı oranlarda yumurta sarısı içeren yağsız süt tozu sulandırıcısı ile sulandırılıp dondurulması ve dondurma sonrası spermatolojik özelliklerin saptanması amacıyla yapılmıştır. Çalışmada, 3 baş ergin Ankara keçisi tekesinden alınan ejakülatlar kullanılmıştır. Ejakülatlar çiftleştirme mevsiminde suni vajen kullanılarak haftada iki kez, üç hafta süresince toplanmıştır. Alınan ejakülatlar birleştirildikten sonra 5 eşit hacme bölünmüş ve 37°C’deki su banyosunda % 5, 10, 15, 20 oranında yumurta sarısı içeren ve içermeyen (kontrol) yağsız süt tozu sulandırıcısıyla sulandırılmıştır. Sulandırılan spermalar payetlere (0.25 ml) çekilerek 5°C’de ekilibrasyona bırakılmıştır. Ekilibrasyonu izleyen süreçte payetler sıvı azot buharında dondurularak daha sonra değerlendirilmek üzere -196° C’deki sıvı azotta saklanmıştır. Çözdürme sonrası en yüksek spermatozoa motilitesi (% 65.0±4.53) % 10 yumurta sarısı içeren yağsız süt tozu sulandırıcısında bulunurken, en düşük spermatozoa motilitesi (% 30.0±3.56) yumurta sarısı içermeyen yağsız süt tozu sulandırıcısından elde edilmiştir. Anormal spermatozoa bakımından % 10 ve 15 yumurta sarısı içeren gruplar (% 22.6±4.01 ve 24.5±3.70) arasındaki istatistiksel farklılıklar önemsiz, yumurta sarısı içermeyen kontrol grubundaki anormal spermatozoa oranı (% 44.6±4.41) diğer sulandırıcı gruplarından istatistiksel açıdan önemli oranda yüksek bulunmuştur (-.05). Canlı spermatozoa oranı bakımından en yüksek oran (% 74.5±2.86) % 10 yumurta sarısı içeren sulandırıcı grubundan elde edilmiştir. Sonuç olarak, Ankara tekesi spermasının dondurulmasında kullanılan yağsız süt tozu sulandırıcısına % 10 yumurta sarısı ilavesinin çözdürme sonrası spermatolojik parametreler üzerine önemli katkılar sağladığı saptanmıştır.</Özetçe>
<Anahtar>Ankara Keçisi, Teke sperması, Yumurta sarısı, Spermanın dondurulması, Spermatolojik parametreler</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ACIPAYAM KOYUNLARINDA CANLI AĞIRLIK VE YAPAĞI ÖZELLİKLERİ</Başlık>
<Özetçe>Bu araştırmada Acıpayam koyunlarında kırkım sonu canlı ağırlık ve yapağı özellikleri incelenmiştir. Araştırmada Bala Tarım İşletmesi’nde yetiştirilen 99 baş Acıpayam koyunundan veri alınmıştır. Veriler en küçük kareler metodu kullanılarak analiz edilmiştir. Kırkım sonu canlı ağırlık, kirli yapağı verimi, elyaf çapı, lüle uzunluğu H ve B değeri, mukavemet ve elastikiyet ile ilgili ortalamalar sırasıyla, 54.6 kg, 3.1 kg, 34.7 µm, 37.7 ve 59.8 mm, 19.0 g ve % 30.4 olarak tespit edilmiştir. Sonuç olarak, Acıpayam koyunlarında yapağı kalitesinin halı yapımına uygun olduğu görülmüştür.</Özetçe>
<Anahtar>Acıpayam, Canlı Ağırlık, Koyun, Yapağı Özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARAKÖY TARIM İŞLETMESİ’NDE YETİŞTİRİLEN JERSEY İNEKLERDE BAZI ÇEVRE FAKTÖRLERİ VE KURU DÖNEM UZUNLUĞUNUN SÜT VERİMİNE ETKİSİ</Başlık>
<Özetçe>Jersey ineklerde buzağılama mevsimi, buzağılama yılı, laktasyon sırası ve kuru dönemin, süt verim özelliklerine etkisini belirlemek amacıyla yapılan bu çalışmada 1995-2005 yılları arasında Karaköy Tarım İşletmesi’nde yetiştirilen 253 baş Jersey ineğe ait 639 laktasyon kaydından yararlanılmıştır. Gerçek süt verimi, laktasyon süresi ve 305 günlük süt verimi ortalamaları sırasıyla 3753.93 kg; 290.16 gün ve 3786.98 kg olarak bulunmuştur. Buzağılama yılı ve laktasyon sırasının gerçek süt verimi ve 305 günlük süt verimine, kuru dönemin ise sadece 305 günlük süt verimine etkisinin önemli olduğu tespit edilmiştir (-.01). Kuru dönem gruplarına göre izleyen laktasyondaki 305 günlük süt verimleri karşılaştırıldığında beş grup içinde en yüksek süt verimi 66-70 gün grubunda, en düşük süt verimi ise 71-95 gün grubundaki ineklerde belirlenmiştir. Sonuç olarak laktasyon sayılarına göre 5 ve yukarısı laktasyondaki ineklerin 305 günlük süt verimlerinin en yüksek olduğu tespit edilmiştir. Jerseylerde takip eden laktasyonda süt veriminde kayıpların oluşmaması için optimum kuru dönem uzunluğunun 66-70 gün arasında olması gerektiği kanaatine varılmıştır.</Özetçe>
<Anahtar>Jersey, kuru dönem, süt verimi, çevre faktörleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SIĞIR VE KOYUN YETİŞTİRİCİLİĞİNDE ORGANİK VE KONVANSİYONEL ÜRETİMİN BAZI ÖZELLİKLER BAKIMINDAN KARŞILAŞTIRILMASI (DERLEME)</Başlık>
<Özetçe>Bu derlemede organik ve konvansiyonel sığır ve koyun yetiştiriciliği bazı özellikler bakımından karşılaştırılmıştır. Organik süt sığırcılığında ineklerde süt verimi konvansiyonel süt sığırcılığına göre genellikle daha düşüktür. Organik sürülerden üretilen sütte yağ oranı konvansiyonel sürülere benzer veya daha az olma eğilimindedir. Döl verimi kriterlerinin düzeyi genel olarak her iki sistemde benzer veya organik sürülerde daha düşük olarak bildirilmektedir. Organik süt sığırı sürülerinde hayvan sağlığının genel olarak konvansiyonel sürülere benzer veya daha iyi olduğu görülmektedir. Benzer durum somatik hücre sayısı için de söz konusudur. Diğer taraftan organik sığır sürülerinde konvansiyonel sürülerden farklı olarak en önemli sağlık sorunu paraziter hastalıklardır. Döl verimiyle ilgili sorunların görülme durumu bakımından da genel olarak organik ve konvansiyonel sürülerin benzer veya organik sürülerin daha iyi olduğu söylenebilir. Organik sığır besisinde canlı ağırlık artışı daha düşük olurken, karkasta yağ oranı bakımından farklı bildirimler mevcuttur. Organik koyun sütü ve kuzu eti üretimiyle ilgili çalışma sayısı çok az olduğu için genel bir değerlendirme yapılamamıştır. Ancak az sayıdaki çalışmaya göre organik süt koyunu sürülerinde süt verimi konvansiyonel sürülere göre daha az olduğu söylenebilir. Organik koyun sürülerinde de en önemli sağlık sorunu paraziter hastalıklardır.</Özetçe>
<Anahtar>Organik, konvansiyonel, Sığır, Koyun, Verim, Sağlık</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SIĞIR YETİŞTİRİCİLİĞİNDE CİNSİYET AYRIMI YAPILAN SPERMANIN KULLANILMASI (DERLEME)</Başlık>
<Özetçe>Son zamanlarda etçi ve sütçü ırk sığır yetiştiriciliğinde üretimi artırmak amacıyla alternatif yetiştiricilik sistemleri üzerinde çalışılmaktadır. Bu amaçla araştırmacılar gelişen sperma teknolojisinin yetiştiricilikte kullanılmasıyla ilgili olarak araştırmalar yürütmektedirler. Sığırlarda normal ve cinsiyet ayrımı yapılmış sperma ile yapılan saha araştırmalarında, ineklerde gebelik oranları ve gebelik süresi ile buzağılarda doğum ağırlığı, büyüme, sütten kesim ağırlığı, neonatal dönem ve sütten kesim dönemindeki ölüm oranları arasında farklılıklar olmadığı bildirilmiştir. Cinsiyet ayrımı yapılmış sperma ile yapılan uygulamaların, etçi ırk sığır yetiştiriciliğinde et üretiminin artmasını, sütçü ırk sığır yetiştiriciliğinde ise sürü ıslahında daha etkin sonuç alınmasını sağlayacağı belirtilmektedir.</Özetçe>
<Anahtar>Sığır, Cinsiyet ayrımı yapılmış sperma, Alternatif yetiştirme sistemleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BROİLERDE KEFİRİN PROBİYOTİK AMAÇLA KULLANILMASI</Başlık>
<Özetçe>Bu çalışmada, broiler içme sularına değişik oranlarda katılan kefirin probiyotik amaçlı kullanım imkanı ve broiler performansına etkilerinin araştırılması amaçlanmıştır. Çalışmada 148 adet günlük broiler civcivi kullanılarak, her birinde 37 adet civciv bulunan, bir kontrol ve üç deneme olmak üzere toplam 4 grup oluşturuldu. Tüm gruplarda aynı rasyon bileşimine göre hazırlanmış yem kullanıldı. Kontrol grubunun içme suyuna kefir eklenmezken deneme gruplarının içme sularına 2. grup için 2.5 cc/lt su, 3. grup için 5.0 cc/lt su, 4. grup için 7.5 cc/lt su oranında kefir ilave edildi. Deneme 42 gün devam etti. Gruplardaki deneme sonu canlı ağırlıklar kontrol ve deneme gruplarında sırasıyla 2305 g, 2335 g, 2363 g ve 2388 g olarak kaydedildi. Deneme sonunda içme suyuna kefir ilavesi canlı ağırlık kazancını önemli derecede artırdı (-.05). Yem tüketiminde azalma ve yemden yararlanma oranında rakamsal olarak artış tespit edildi. Karkas ağırlıkları bakımından gruplar arasındaki farklılıklar önemsiz bulunurken karkas randımanında gruplar arasındaki fark önemli bulundu (-.001). Yapılan çalışma sonucunda broilerlerde kefirin probiyotik olarak kullanılmasının büyüme performansını artırdığı sonucuna varıldı.</Özetçe>
<Anahtar>Broiler, kefir, probiyotik, yem tüketimi, canlı ağırlık artışı.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>MUŞ YÖRESİ YERLİ KAZLARINDA KESİM VE KARKAS ÖZELLİKLERİ</Başlık>
<Özetçe>Bu araştırma Muş yöresinde yetiştirilen yerli kazların kesim ve karkas özellikleri ile bu özelliklere cinsiyetin etkisinin incelenmesi amacıyla yapılmıştır. Araştırmada 8–10 aylık toplam 41 kaz (14 erkek ve 27 dişi) kullanılmıştır. Kesim ağırlığı ile soğuk karkas, baş, ayak, kalp, karaciğer, taşlık ve dalak ağırlıkları sırasıyla erkeklerde 3968.6, 2678.7, 172.1, 131.4, 38.6, 69.3, 144.3, 2.28 g ve dişilerde 3212.2, 2047.6, 138.5, 113.0, 24.8, 76.3, 142.2, 2.18 g olarak bulunmuştur. Kesim ağırlığı ile tüy, baş ve ayak ağırlığı arasında, karkas ağırlığı ile baş ağırlığı arasında her iki cinsiyette; karkas ağırlığı ile tüy ve ayak ağırlığı arasında ise sadece erkekte önemli korelasyon katsayıları hesaplanmıştır. Erkekte, kesim ağırlığı ile kalp ve taşlık ağırlıkları arasında pozitif ilişki (r=0.56 ve r=0.73), dişide ise karkas ağırlığı ile karaciğer ağırlığı arasında negatif ilişki (r= -0.45) bulunmuştur. Sonuç olarak, bu araştırmada elde edilen bulgular ekstansif olarak yetiştirilen Muş yöresi yerli kazlarının et veriminin düşük olduğunu; kesim, karkas ve iç organların ağırlıkları ve bu ağırlıklar arasındaki korrelasyonlara cinsiyet etkisi önemli bulunmuştur.</Özetçe>
<Anahtar>Kaz, Cinsiyet, Kesim özellikleri, Karkas özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ESMER IRK İNEKLERE AİT PERSİSTENSİ DEĞERLERİNİN FARKLI MODELLERLE TESPİTİ VE BU DEĞERLERE BAZI ÇEVRESEL FAKTÖRLERİN ETKİSİ</Başlık>
<Özetçe>Bu çalışmada, Atatürk Üniversitesi Ziraat Fakültesi Araştırma Çiftliğinde yetiştirilen Esmer ırk ineklere ait farklı yöntemlerle hesaplanan persistensi değerleri ile bunlara etkili bazı sistematik çevre faktörleri incelenmiştir. Bu amaçla S, PII/PI, PII/(PI+t1), CV, TOMAX2, TOMAX3, SD2, SD3, P2:1, P3:1 gibi farklı persistansi hesaplama yöntemleri kullanılmıştır. Söz konusu yöntemlerle hesaplanan persistensi değerlerine laktasyon sırası, buzağılama yılı, buzağılama mevsimi, servis periyodu grubu, buzağılama yaşı, buzağılama ile ilk kontrol arası geçen süre gibi çevresel faktörlerin etkileri araştırılmıştır. Laktasyon sırasının, PII/PI, PII/(PI+t1), CV, TOMAX2, TOMAX3, SD2, SD3 ve P3:1 yöntemleriyle belirlenen persistensi değerlerine etkisi çok önemli (-.01) bulunmuştur. Buzağılama yılının, TOMAX3, CV ve P2:1 yöntemiyle hesaplanan değerler üzerine önemli (-.05) etki ettiği yaptığı görülürken, bu etki SD3 yöntemiyle belirlenen persistensi değeri üzerine çok önemli (-.01) derecede etkili olduğu saptanmıştır. S yöntemiyle belirlenen persistensi değerine ise buzağılama mevsiminin etkisi istatistiksel olarak önemli (-.05) bulunmuştur. Persistensi ölçütleri bakımından yapılacak bir seleksiyon öncesinde, bu ölçütlere ilişkin fenotipik değerlerin etkili olduğu saptanılan çevre faktörlerine göre düzeltilmesi gerektiği sonucuna varılmıştır.</Özetçe>
<Anahtar>Persistensi, Esmer İnek, Sistematik çevre faktörleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ESMER IRK İNEKLERE AİT LAKTASYON EĞRİSİ PARAMETRELERİNİN FARKLI MATEMATİKSEL MODELLERLE TESPİTİ VE BU PARAMETRELERE BAZI ÇEVRESEL FAKTÖRLERİN ETKİSİ</Başlık>
<Özetçe>Erzurum Atatürk Üniversitesi Araştırma Çiftliği’nde yetiştirilen Esmer ırkı ineklere ait 718 laktasyon kaydı farklı modellerle incelenerek, laktasyon eğrisi parametrelerine sistematik çevre faktörlerinin etkileri araştırılmıştır. Bu amaçla, gamma fonksiyonunu esas alan Wood Modeli, ters polinomiyal fonksiyon ve indirgenmiş laktasyon persistensi modellerinden yararlanılmıştır. Wood modeliyle elde edilen parametrelerden lnA ya buzağılama yılının etkisi, b’ye buzağılama mevsiminin etkisi, c’ye de laktasyon sırası ve buzağılama mevsiminin etkisi istatistiksel olarak önemli (-.05) bulunmuştur. Öte yandan, ters polinomiyal fonksiyonla tespit edilen parametrelerden A1’e laktasyon sırası ve buzağılama mevsiminin, A2’ ye ise yalnızca buzağılama mevsiminin etkisi çok önemli (-.01) olmuştur. İndirgenmiş laktasyon persistensi modeli ile belirlenen parametrelerden Yp’ ye laktasyon sırası ve buzağılama yılı, t1 ve b3’ e ise buzağılama yılının çok önemli (-.01) etki ettiği saptanmıştır. Laktasyon eğrisi parametreleri bakımından yapılacak bir seleksiyon öncesinde, bu ölçütlere ilişkin fenotipik değerlerin etkili olduğu belirlenen çevre faktörlerine göre düzeltilmesi gerektiği sonucuna varılmıştır.</Özetçe>
<Anahtar>Esmer inek, laktasyon eğrisi parametreleri, çevresel faktörler </Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>HOLŞTAYN SIĞIRLARDA, PUBERTADAN SONRA FARKLI SÜRELERDE SINIRLI YEMLEMENİN BESİ PERFORMANSI, KESİM-KARKAS ÖZELLİKLERİ VE BESİ MALİYETİNE ETKİSİ </Başlık>
<Özetçe>Bu çalışma, Holştayn ırkı sığırlarda pubertadan sonra sınırlı besleme süresinin besi performansı, kesim-karkas özellikleri ve besi maliyetine etkisini belirlemek amacıyla yapılmıştır. Araştırmada, ortalama 9 aylık yaşta toplam 99 baş erkek dana kullanılmıştır. Kontrol (G-I), 3 ay (G-II) ve 6 ay (G-III) sınırlı besleme gruplarında besi başı ağırlıkları sırasıyla; 246.23±3.61, 248.41±4.52 ve 245.40±4.68 kg; besi sonu ağırlıkları aynı sırayla; 479.30± 6.78, 477.55±8.33 ve 478.80±8.56 kg olmuştur. Hedeflenen besi sonu ağırlığına G-I 240, G-II 248 ve G-III 276 günde ulaşmıştır. Besi başından G-I’ in kesildiği 240. güne kadar olan aylık dönemlerin tamamında gruplar arasındaki farklılık yüksek düzeyde önemli bulunmuştur (-.001). Besi süresince gruplarda günlük canlı ağırlık artışı sırasıyla; 0.97±0.03, 0.92±0.17 ve 0.85±0.12 kg olarak bulunmuştur. Besinin aylık dönemlerinde gruplar arasındaki farklılıklar önemli olmuştur (-.01, -.001). Besi süresince gruplardaki günlük toplam kuru madde tüketimi sırasıyla; 9.26, 9.45 ve 8.40 kg; konsantre kuru madde tüketimi ise 7.24, 6.68 ve 5.24 kg olarak gerçekleşmiştir. Toplam kuru madde cinsinden yemden yararlanma değerleri gruplarda sırasıyla; 9.55, 10.27 ve 9.88; konsantre kuru madde cinsinden ise aynı sırayla; 7.46, 7.26 ve 6.16 olmuştur. Kesim ağırlıkları gruplarda sırasıyla; 459.28, 458.07 ve 455.93 kg, sıcak karkas randımanı aynı sırayla % 56.60, 56.26 ve 55.62 olarak tespit edilmiştir. Gruplar arasında farklılık bulunmamaktadır (P>0.05). Kısmi Bütçe Analizinde cari fiyatlarla yapılan hesaplamalarda gelir-gider farkları gruplarda sırasıyla; 1629.64, 1611.09 ve 1697.19 YTL olarak bulunmuştur. Araştırma bulguları, yem maliyetinin toplam masraflar içerisinde en yüksek paya sahip olması, yem ve karkas fiyatlarında dönem dönem dalgalanmalar görülmesi nedeniyle sınırlı beslemeden ekonomik bir şekilde yararlanılabileceğini göstermektedir.</Özetçe>
<Anahtar>Besi Maliyeti, Besi Performansı, Holştayn, Karkas, Puberta, Sığır, Sınırlı Yemleme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KİTOSAN OLİGOSAKKARİTİN HAYVAN BESLEMEDE KULLANIMI I-BAĞIŞIKLIK SİSTEMİ VE PERFORMANS ÜZERİNE ETKİSİ (DERLEME)</Başlık>
<Özetçe>Kitosan eklem bacaklıların (yengeç ve karides) dış iskeletinde bulunan, toksik olmayan ve biyolojik olarak yararlanılabilen biyopolimer yapıdaki kitin’in, deasetile edilmesi ile elde edilir. Kitosan’ın önemli fonksiyonel aktiviteleri olduğu bilinmesine karşın kitosandan daha yüksek çözünürlüğü nedeniyle kitosan oligosakkarit formu (KOS) geliştirilmiştir. Son yıllarda prebiyotik ve biyokoruyucu oligosakkarit olarak bilinen sakkaritik doğal ürünlerle ilgili çalışmalar devam etmekte ve bu ürünler içerisinde bulunan KOS’e ilgi giderek artmaktadır. Prebiyotik olarak kullanılabilen KOS’in bağışıklık sistemini güçlendirici, sindirim ve performansı iyileştirici, antimikrobiyal, antioksidan, antikanserojen, antidiyabetik etkileri yanında lipid ve kolesterol düşürücü etkilerinin olduğu yakın zamanda yapılan çalışmalarla ortaya konmuştur. Bu derlemede prebiyotik olarak kullanılan belli başlı oligosakkatlerden kitosan oligosakkaritin bazı çiftlik hayvanlarında bağışıklık sistemi ve performans üzerine etkileri incelenmiştir.</Özetçe>
<Anahtar>Bağışıklık sistemi, Kitosan oligosakkarit, Performans</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>RUMİNANTLARIN BESLENMESİNDE KANOLA BİTKİSİNİN KABA YEM KAYNAĞI OLARAK KULLANILMASI (DERLEME)</Başlık>
<Özetçe>Son yıllarda biyodizel üretimine katkısından dolayı adından sıklıkla bahsedilen kanola ürünleri ülkemizde özellikle kış aylarında görülen kaba yem ihtiyacını karşılamak için önemli bir kaynak teşkil etmektedir. Kanolanın kuru ot, silaj, sap, saman ve anızları ruminantların beslenmesinde kaba yem kaynağı olarak değerlendirilebilmektedir. Kanola kaba yemleri ile beslemede koyunlar sığırlara göre daha hassas olup, öncelikle sığırların beslenmesinde kullanılması tavsiye edilmektedir. Kanola kuru otu ve silajı hayvanlar için otlatmaya göre daha güvenilir olup mümkünse silajı tercih edilmelidir. Bununla birlikte hayvanlarda görülebilecek muhtemel problemleri önlemek için öncelikle besin madde içeriği ile sülfür ve nitrat gibi antibesinsel faktörler bakımından test edilmelidir. Kanola kaba yemleri rasyona tek başına konulmamalı diğer kaba yemlerle birlikte verilmelidir. Ayrıca rasyon kuru maddesinin % 40’ını aşmamalı, hayvanlara aç karna verilmemeli ve ani yem değişikliğinden kaçınılmalıdır.</Özetçe>
<Anahtar>Kaba yem, Kanola, Ruminant, Silaj, Kuru ot</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TÜRKİYE’DE 2001-2004 YILLARINDA HAYVANCILIK İŞLETMELERİNDE KULLANILAN KABA YEMLERDE AFLATOKSİN, ZEARALENON VE OKRATOKSİN A KİRLİLİĞİ </Başlık>
<Özetçe>Bu çalışma, Türkiye genelinde kamu ve özel sektöre ait hayvancılık işletmelerinde kullanılan kaba yemlerde aflatoksin (AFL), okratoksin A (OA) ve zearalenon (ZEA) kirliliği tespiti amacıyla 2001–2004 yılları arasında yürütülmüştür. Mikotoksin analizlerinde ELISA kit kullanılmıştır. Toplanan 145 kaba yem örneğinde AFL analizi yapılmış, 90 örnek pozitif (%62.07) (2.00-214.80 µg/kg) bulunmuştur. AFL kirliliği Ege ve Akdeniz bölgelerinde daha yoğun bulunmuştur. 2001 yılında daha yoğun (%71.59), 2003 yılında daha düşük (%36.84) kirlilik gözlenmiştir. OA analizi 101 örnekte yapılmış, 66 örnek pozitif (%65.35) (2.10-168.00 µg/kg) bulunmuştur. OA kirliliği Karadeniz Bölgesi’nde daha yoğun gerçekleşmiştir. 2001 yılında daha yoğun (%72.50), 2003 yılında daha düşük (%22.22) kirlilik gözlenmiştir. Yetmiş kaba yemde ZEA analiz edilmiş, 21 örnek pozitif (%30) (50.00-442.60 µg/kg) bulunmuştur. Akdeniz ve Karadeniz bölgelerinde toplanan yemlerde ZEA kirliliğinin daha yoğun olduğu görülmüştür. 2002 yılında daha yoğun (%36.36), 2003 yılında daha düşük (%20.00) kirlilik gözlenmiştir.</Özetçe>
<Anahtar>aflatoksin, kaba yem, okratoksin A, Türkiye, zearalenon</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KUZULARA KURU OTA İLAVE OLARAK VERİLEN KONSANTRE YEMİN BESİ PERFORMANSI VE BAZI RUMEN PARAMETRELERİNE ETKİSİ</Başlık>
<Özetçe>Bu araştırmada, kuzuları yalnız kuru ot ve kuru ota ilave olarak farklı miktarda konsantre yem ile beslemenin yem tüketimi, canlı ağırlık, yemden yararlanma oranı ile rumen sıvısı pH, TUYA ve NH3-N değerleri üzerine etkisi araştırılmıştır. Deneme, yalnız kuru ot tüketen grup (Kontrol) ve kuru ota 150 g (Grup 1) ile 300 g (Grup 2) konsantre yem ilave edilen gruplar olmak üzere toplam üç grup halinde 50 gün süreyle yürütülmüştür. Araştırma sonunda Kontrol, Grup 1 ve Grup 2’ deki kuzular, günlük olarak 904, 974 ve 1052 g yem tüketmiş olup 31.7, 33.0 ve 36.6 kg canlı ağırlığa ulaşmıştır. Günlük canlı ağırlık artışı deneme sonu itibarıyla gruplarda 118, 144 ve 215.3 g olarak belirlenmiştir. Gruplarda toplam yem tüketimi konsantre yem ilavesi yapıldıkça artmış, ancak kuru ot tüketimi azalmıştır. Konsantre yem ilavesi yemden yararlanma oranının iyileştirmiştir. Denemede özellikle kuru ota ilave olarak verilen günlük 300 g konsantre yem, canlı ağırlık ve günlük canlı ağırlık artışı bakımından diğer gruplardan önemli farklılık göstermiştir (-.05). Kuru ota ilave olarak konsantre yem verilmesi, hayvanlardan alınan rumen sıvısı pH değerini azaltmıştır. Rumen sıvısı TUYA, NH3-N değerleri ise rasyona katılan konsantre yem miktarına göre artış göstermiştir. Bu artış 300 g konsantre yem saplementasyonu yapılan grupta önemli düzeye ulaşmıştır (-.05). Sonuç olarak, kuru ota ilave olarak 150 ve 300 g konsantre yem verilmesi hayvanların besi performansı ve rumen parametreleri üzerine olumlu etkiler yapmıştır. Özellikle 300 g konsantre yem verilmesi günlük canlı ağırlık artışı ile rumen amonyak azotunda daha fazla artışa neden olmuştur.</Özetçe>
<Anahtar>Kuzu, Kuru ot, Konsantre yem, Saplementasyon, Besi performansı, Rumen parametreleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>REPEAT BREEDER İNEKLERDE SUBKLİNİK ENDOMETRİTİS RASTLANTILARININ BELİRLENMESİ VE İNTRAUTERİN SAĞALTIM GİRİŞİMİ</Başlık>
<Özetçe>Bu çalışmada, tekrarlayan tohumlamalarda gebe kalmayan sütçü ineklerde subklinik endometritislerin tanısında kullanılan uterus biyopsisi ve mikrobiyolojik testlerin etkinliğinin saptanması ve üçüncü veya dördüncü kez tohumlanan ineklere, tohumlamayı izleyen 24. saatte intrauterin antibiyotik uygulamalarının gebe kalma oranına etkisini belirlemek amaçlandı. Çalışmada 3-9 yaşlı, Holstein-Friesian ırkından 48 baş inek kullanıldı. Bunlardan 24 başı postpartum iki tohumlamadan (Grup 1), 24 başı ise üç tohumlamadan sonra gebe kalmayan (Grup 2) hayvanlar arasından seçildi. Her iki gruptaki inekler de çevirdikleri son östrüslerinde tohumlanmayarak, izleyen 12±1. günde uteruslarından histopatolojik ve mikrobiyolojik incelemeler için iki adet biyopsi örneği alındı. İnekler izleyen östrüslerinde tohumlandı ve gruplar rasgele 12`şer başlık iki alt gruba ayrıldı, birer alt gruba tohumlamayı izleyen 24. saatte intrauterin 500 mg Oksitetrasiklin + 500 mg Furazolidon + 500 mg Clioquinol + 500 mg Etinilöstradiol kombinasyonu verildi. Diğer alt gruplar ise kontrol grupları olarak bırakıldı. Gebelik tanısı tohumlamayı izleyen 45. günde rektal palpasyonla yapıldı. Grup 1’de gebe kalma oranı tedavi uygulanan ve uygulanmayanlarda sırasıyla, %75.00 ve %58.30, Grup 2’de ise %75.00 ve %41.70 olarak belirlendi. Histopatolojik değerlendirmelerde birtakım dejeneratif, hiperplastik, regresif değişimlerin eşlik ettiği endometrial asinkroni`yi anlatan 12 bulgu, rastlantı sıklığına göre (-) ile (+++) arasında dört grupta değerlendirildi. Histopatolojik incelemeler sonucunda 1. gruptaki ineklerin %100`ünde, 2. gruptaki ineklerin ise %87.50`sinde, bir takım dejeneratif, hiperplastik regresif değişimlerin eşliğinde, endometrial asinkroni belirlendi. Tüm ineklerde endometriumlarında değişim belirlenenler hafif %31.25, orta %58.33 ve şiddetli %4.17 şeklinde dağılım gösterirken, endometriumlarında değişiklik belirlenmeyenlerin oranı ise %6.25 şeklinde bir dağılım gösterdiği belirlendi. Mikrobiyolojik yoklama sonuçlarının tek başına subklinik endometritis`i değerlendirebilecek yeterlilikte olmadığı anlaşıldı. Sonuç olarak, iki ve üç kez çeviren ineklerde bir takım dejeneratif, hiperplastik regresif değişimlerin eşliğinde, endometrial asinkroni belirlendi. Bu tip sorunlu hayvanlarda tohumlamayı izleyen 24. saatte uygulanan intrauterin antibiyotik sağaltımının gebelik oranlarının yükseltilmesinde faydalı olabileceği kanısına varıldı.</Özetçe>
<Anahtar>Repeat breeder, subklinik endometritis, intrauterin sağaltım, endometrial asinkroni</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KINALI KEKLİKLERDE (Alectoris chukar) ERKEK-DİŞİ ORANININ KULUÇKA ÖZELLİKLERİNE ETKİLERİ</Başlık>
<Özetçe>Bu çalışmada, kınalı kekliklerde erkek-dişi oranı 1:1, 1:2, 1:3 ve 1:4 olmasının bazı kuluçka sonuçlarına etkilerinin belirlenmesi amaçlanmıştır. Araştırma tesadüf parselleri deneme deseninde dört tekerrürlü olarak yürütülmüştür. Elde edilen veriler SPSS paket programında Kruskal-Wallis testi ile analiz edilmiştir. Elde edilen bulgulardan, farklı erkek-dişi oranının döllülük, çıkış gücü, kuluçka randımanı, kabukaltı ve embiryonik ölümler üzerine etkilerinin önemli olmadığı saptanmıştır. Döllülük oranı değerleri 1:1, 1:2, 1:3 ve 1:4 gruplarında sırasıyla %83.47± 5.89, 77.08±5.93, 69.92± 3.55 ve 68.01± 6.58 çıkış gücü değerleri aynı sırayla %87.68± 6.26, 74.43± 6.84, 84.40± 5.43 ve 85.79± 3.51 olarak hesaplanmıştır. Kuluçka randımanı değerleri ise %72.97± 6.15, 57.13± 6.40, 59.31±6.21 ve 58.68± 6.86 olarak saptanmıştır. Sonuç olarak, erkek başına düşen dişi sayısı arttıkça döllülük oranı azalmakta, döllülük ve embiryonik ölüm oranlarına bağlı olarak da kuluçka randımanı ve çıkış gücü değişmektedir.</Özetçe>
<Anahtar>Keklik, Döllülük, Kuluçka Randımanı, Erkek:Dişi Oranı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ANKARA KEÇİLERİNDE BAZI ÜREME ÖZELLİKLERİ</Başlık>
<Özetçe>Bu araştırmada, Lalahan Hayvancılık Merkez Araştırma Enstitüsü Ankara keçisi sürüsünde 2001-2007 yılları arasındaki kayıtlar kullanılarak farklı yaşlardaki Ankara keçilerinde bazı üreme özellikleri incelenmiştir. Araştırmada ayrıca, östrüs siklusu, gebelik süresi ile teke katımı öncesi ve doğum sonrası canlı ağırlıklar üzerinde etkili olan bazı faktörler incelenerek en küçük kareler ortalamaları hesaplanmıştır. Östrus döneminde 1.5, 2.5, 3,5, 4.5, 5.5 ve üzeri yaşlılar, doğum döneminde ise 2, 3, 4, 5, 6 ve üzeri yaşlılar şeklinde bir gruplama yapılmış ve yaş sırasına göre östrüs oranı % 91.6, 99.1, 98.4, 95.0, 98.6; doğum oranı % 71.0, 77.1, 85.6, 81.8, 77.4 olarak hesaplanmıştır. En küçük kareler ortalamaları aynı yaş sırasına göre östrüs siklusu için 18.76±0.396, 19.74±0.416, 19.76±0.440, 19.38±0.503, 18.73±0.547 gün (P>0.05); gebelik süresi için 147.7±0.22, 148.3±0.21, 147.8±0.22, 148.2±0.24, 148.7±0.25 gün; (-.05); teke katımı öncesi canlı ağırlık için 28.6±0.33, 34.7±0.33, 37.6±0.35, 40.4±0.39, 42.0±0.41 kg (-.001); doğum sonrası canlı ağırlık için ise 32.1±0.38, 38.8±0.39, 41.5±0.42, 44.9±0.46, 45.8±0.49 kg (-.001) olmuştur. Yaşın gebelik süresi, teke katımı öncesi canlı ağırlık ve doğum sonrası canlı ağırlık üzerine etkisi önemli, östrüs siklusuna etkisi önemsiz bulunmuştur. Teke katımı öncesi ve doğum sonrası canlı ağırlık yaşla birlikte düzenli bir artış göstermiştir.</Özetçe>
<Anahtar>Ankara keçisi, östrüs oranı, doğum oranı, gebelik süresi, canlı ağırlık</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>LALAHAN HAYVANCILIK MERKEZ ARAŞTIRMA ENSTİTÜSÜ’NDE YETİŞTİRİLEN ANKARA KEÇİLERİNDE BAZI TİFTİK ÖZELLİKLERİ VE KIRKIM SONU CANLI AĞIRLIĞI </Başlık>
<Özetçe>Bu çalışmada, Lalahan Hayvancılık Merkez Araştırma Enstitüsü’nde yetiştirilen Ankara keçisi sürüsünün 2001-2004 yılları arasındaki kayıtları kullanılarak; kırkım sonu canlı ağırlığı, tiftik verimi ve bazı tiftik özellikleri incelenmiştir. Üzerinde durulan özelliklere yıl ve yaşın etkisi En Küçük Kareler Yöntemi ile tahmin edilmiştir. Sürüde 1, 2, 3, 4, 5, 6+ yaş gruplarına ait en küçük kareler ortalamaları, kırkım sonu canlı ağırlığı için sırasıyla 22.57±0.431, 31.90±0.478, 38.28±0.508, 40.62±0.524, 44.50±0.539, 46.12±0.577 kg; tiftik ağırlığı için 1704±86.8, 2434±61.8, 2873±63.8, 3013±68.9, 3216±80.3, 2974±89.1 g olarak tespit edilmiştir. En küçük kareler ortalamaları, yaş sırasına göre elyaf çapı için 30.06±0.645, 33.48±0.436, 36.35±0.478, 35.47±0.536, 35.60±0.646, 36.86±0.671 µm; lüle uzunluğu için 6.06±0.178, 6.23±0.126, 6.19±0.141, 6.27±0.154, 6.43±0.180, 6.70±0.196 cm; mukavemet için 8.69±0.230, 9.46±0.232, 10.22±0.262, 11.21±0.268, 10.70±0.281, 10.66±0.303 g; elastikiyet için ise % 36.30±0.642, 37.51±0.648, 40.31±0.730, 39.41±0.747, 41.45±0.780, 38.52±0.844 olarak belirlenmiştir. Yaşın kırkım sonu canlı ağırlığı, elyaf çapı, mukavemet ve elastikiyet üzerine etkisi önemli (-.001), lüle uzunluğuna etkisi önemsiz bulunmuştur (P>0.05).</Özetçe>
<Anahtar>Ankara keçisi, kırkım sonu canlı ağırlığı, tiftik verimi, tiftik özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ESMER VE SİYAH ALACA IRKI SIĞIRLARIN DOĞU ANADOLU TARIMSAL ARAŞTIRMA ENSTİTÜSÜ ŞARTLARINDA DÖL VERİM ÖZELLİKLERİ</Başlık>
<Özetçe>Bu araştırmada, Doğu Anadolu Tarımsal Araştırma Enstitüsü şartlarında yetiştirilen Esmer ve Siyah Alaca sığırların döl verim özellikleri incelenmiştir. Esmer ve Siyah Alacalarda, ortalama olarak sırasıyla damızlıkta kullanma yaşı 796.9±46.1 ve 664.3±34.2 gün, ilkine buzağılama yaşı 1083.4±44.8 ve 936.7±33.2 gün, servis periyodu 109.8±5.6 ve 119.9±6.6 gün, gebelik süresi 283.7±1.3 ve 279.3±1.5 gün, buzağılama aralığı 394.6±6.0 ve 402.4±7.1 gün olarak bulunmuştur. Irkın, damızlıkta kullanma yaşına etkisi önemli (-.05), ilkine buzağılama yaşına ve gebelik süresine etkisi çok önemli (-.01) bulunmuştur. Buzağılama yılının, servis periyodu ve gebelik süresine etkisi önemli (-.05), buzağılıma aralığına etkisi ise çok önemli (-.01) olmuştur. Buzağılama mevsiminin, gebelik süresine etkisi önemli (-.05), servis periyodu ve buzağılama aralığına etkisi ise çok önemli (-.01) olduğu belirlenmiştir. Bu sonuçlar, Doğu Anadolu Tarımsal Araştırma Enstitüsü’nde yetiştirilen Esmer ve Siyah Alacalarda döl verim özelliklerinin iyileştirilmesi için daha iyi bakım ve besleme şartlarının sağlanması ve daha iyi bir sürü idaresinin uygulanması gereğini ortaya koymuştur.</Özetçe>
<Anahtar>Esmer, Siyah Alaca, döl verimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SIĞIRLARDA OVUM PİCK-UP (OPU) TEKNİĞİ KULLANILARAK İN VİTRO EMBRİYO ÜRETİMİ </Başlık>
<Özetçe>Bu çalışmanın amacı, sığırlarda birim zamanda elde edilen embriyo sayısını artırmak için ultrason rehberliğinde oosit toplanması (Ovum pick-up, OPU) yönteminin kullanım imkanlarının araştırılmasıdır. Çalışmada, Lalahan Hayvancılık Merkez Araştırma Enstitüsünde barındırılan 3-7 yaş arasında bulunan sekiz baş Siyah Alaca inek oosit vericisi olarak kullanılmıştır. Ultrason rehberliğinde oosit toplamak amacıyla 7.5MHz’lik konveks prob ve aspirasyon iğnesinin birlikte yerleştirilmiş ve sığırlardaki transvaginal çalışmalar için geliştirilmiş olan özel ekipman kullanılmıştır. OPU uygulamaları, her hayvanda iki eşit periyot halinde ve periyotlar arasında fizyolojik dinlenme süreci bırakılmak kaydıyla düzenli olarak her hafta ve toplam 16 kez gerçekleştirilmiştir. Elde edilen oositlerin in vitro maturasyonları için TCM-199 (Tissue Culture Medyum) medyumu, fertilizasyonları için Brackett ve Oliphant (BO) medyumu ile direkt yıkama yöntemi, in vitro kültürleri içinse Charles Rosencrans aminoasitli (CR1aa) medyumu kullanılmıştır. Bütün süreçlerde, %5 CO2, % 95’in üzerinde bağıl nem ve 38.5oC sıcaklığa sahip inkubatör kullanılmıştır. Çalışma boyunca 122 OPU uygulaması gerçekleştirilerek birinci periyotta 565, ikinci periyotta ise 264 olmak üzere toplam 829 foliküle punksiyon yapılmış ve 228 adet oosit elde edilmiş, OPU uygulaması başına ortalama 1.9±0.20 adet oosit toplanmıştır. Bu oositlerin A+B+C kalite olanları in vitro embriyo elde etme sürecine alınmış ve 48. saatte ortalama 0.3±0.09 adet embriyo gelişimi kaydedilmiştir. İn vitro kültür süreci sonunda ise blastosist aşamasına yedi adet embriyo gelmiştir. Bireyler ve periyotlar arasında, tespit edilen ortalama folikül ve oosit sayıları bakımından önemli farklılıklar tespit edilmiştir. Sonuç olarak, ineklerde gözlenen folikül sayılarının düşük olduğu buna bağlı olarak elde edilen oosit sayısının ve elde edilen embriyo sayısının da arzu edilen düzeyde olmadığı görülmüştür. Bu veriler ışığında sığırlarda OPU tekniğinin oosit toplanması amacıyla uygulanabileceği ancak embriyo elde edilmesi için oosit vericilerinin seçimine ve bakım-besleme şartlarının optimal olmasına özen gösterilmesi gerektiği kanısına varılmıştır.</Özetçe>
<Anahtar>Sığır, Oosit toplanması, Ultrason, İn vitro embriyo üretimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ESANSİYEL YAĞLAR VE HAYVANLAR ÜZERİNDEKİ ETKİLERİ (DERLEME)</Başlık>
<Özetçe>Uçucu ve eterik yağlar olarak da bilinen esansiyel yağlar, bitkilerin değişik kısımlarından (çiçek, tomurcuk, tohum, yapraklar, dallar, ağaç kabuğu, odun, meyve ve kökler) elde edilen aromatik yağlı bileşiklerdir. Bu doğal ürünler parfüm, kozmetik, aromaterapi, fitoterapi, baharat, besleme ve tarımı kapsayan çeşitli alanlarda yaygın olarak kullanılmaktadır. Esansiyel yağların antibakteriyel, antiviral, antifungal ve antienflamatuar etkilerini içeren biyolojik aktiviteleri iyi bilinmektedir. Bu yağlar, nematodlar, helmintler ve insektler gibi organizmalara karşı da etkili olabilmektedir. Bu derlemede, esansiyel yağların özellikleri, etki şekilleri, kullanım alanları ve hayvanlar üzerindeki etkileri Özetlenmiştir.</Özetçe>
<Anahtar>Esansiyel Yağ, Kullanım Alanı, Hayvanlar</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>RUMİNANTLARDA SELÜLOZUN SİNDİRİMİ (DERLEME)</Başlık>
<Özetçe>Geviş getiren çiftlik hayvanları için birinci derecede enerji kaynağı şüphesiz karbonhidratlardır. Selüloz bir hayvan yemi olarak, karbonhidratların önemli bir bölümünü teşkil eder. Dünyada en fazla bulunan karbonhidrattır ve bitki kuru maddesinin %20-40ını oluşturur. Selüloz keza bitki hücre duvarının en büyük oranını temsil eder ve başlıca lifli maddeyi oluşturur. Selülozun değerlendirilmesi lignifiye olma durumuna göre hiç sindirilememekten tam sindirilmeye kadar değişir. Selülozun sindirimini lignifiye olması yanında diğer inhibitörler ve kısıtlayıcı faktörler, selülozun kendi iç özellikleri etkiler. Bu kısıtlayıcı faktörler ve kendi iç özellikleri nedeniyle sindirim kanalında selülozun sindirimi halen tam olarak açıklanmış değildir. Bu derleme, ruminantlarda selülozun mikrobiyal yıkımı ve selüloz sindiriminin nasıl gerçekleştiğini açıklamak için yapılmıştır.</Özetçe>
<Anahtar>Ruminant, selüloz sindirimi, mikrobiyal yıkım</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ANA YAŞI, DEPOLAMA SÜRESİ VE STREÇ FİLM İLE PAKETLEMENİN SOFRALIK YUMURTALARIN İÇ VE DIŞ KALİTE ÖZELLİKLERİNE ETKİSİ</Başlık>
<Özetçe>Bu araştırmada ana yaşı, depolama süresi ve streç film ile paketleme uygulamasının sofralık yumurtaların iç ve dış kalite özelliklerine etkisi incelenmiştir. Araştırmada 28 ve 80 haftalık yaştaki iki ticari yumurtacı sürüden (Lohmann White) elde edilen toplam 1680 adet sofralık yumurta kullanılmıştır. Bu yumurtaların yarısı streç film ile paketlenmiş ve tüm yumurtalar 0 (kontrol), 15, 30 ve 45 gün 22 ºC ve % 45 relatif nemde depolanmıştır. Yumurta ağırlığı şekil indeksi, kırılma mukavemeti, ak indeksi, sarı indeksi, Haugh birim sarı rengi, kabuk ağırlığı, kabuk kalınlığı, kabuk yoğunluğu, kabuğun birim yüzey alanı başına düşen kabuk ağırlığı incelenmiştir. Genç anaların yumurtalarında yumurta ağırlığı, yumurta ağırlık kaybı, kabuk ağırlığı, birim yüzey alan başına düşen kabuk ağırlığı düşük, ak indeksi, sarı indeksi, Haugh birim, şekil indeksi, kırılma mukavemeti, kabuk kalınlığı ve kabuk yoğunluğu yüksek bulunmuştur. Depolama süresi arttıkça yumurta ağırlık kaybı, kabuk mukavemeti, kabuk kalınlığı, birim yüzey alan başına düşen kabuk ağırlığı ve kabuk yoğunluğu artmış; yumurta ağırlığı, ak indeksi, sarı indeksi, Haugh birim ve kabuk ağırlığı düşmüştür. Depolama sırasında yumurtaların streç film ile paketlenmesi uzayan depolamaya bağlı yumurta iç kalite kaybını yavaşlatmıştır.</Özetçe>
<Anahtar>Sofralık yumurta, ana yaşı, depolama süresi, streç film, kalite</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ANTALYA YÖRESİNDE KIŞ MEVSİMİNDE YETİŞTİRİLEN JAPON BILDIRCINLARINDA (Coturnix Coturnix Japonica) GENOTİP VE CANLI AĞIRLIĞIN YUMURTA VERİMİ VE YEM TÜKETİMİNE ETKİLERİ</Başlık>
<Özetçe>Bu araştırmada, Antalya yöresinde kış mevsiminde yetiştirilen Japon bıldırcınlarında genotipin ve canlı ağırlığın yumurta ağırlığına, yumurta sayısına, yem tüketimine ve yemden yararlanma oranına etkilerinin belirlenmesi amaçlanmıştır. Hayvan materyali olarak yüksek canlı ağırlık (YCA), düşük canlı ağırlık (DCA) ve yumurta verimi yönünde 11 generasyon seleksiyon uygulanmış genotipler ile kontrol genotipi kullanılmıştır. Canlı ağırlıklar 170.0 g ve daha hafif, 170.1-210.0 g, 210.1-250.0 g, 250.1-290.0 g, 290.1-330.0 g ve 330.0 gramdan daha ağır olmak üzere 6 gruba ayrılmıştır. Yumurta verimi ve canlı ağırlıklar 12 hafta süreyle haftalık olarak takip edilmiştir. Genotip ve canlı ağırlık grupları ortalama yumurta ağırlığını önemli derecede etkilemiştir (-.01). Haftalık yumurta sayısı ve ağırlığı genotip tarafından etkilenmemiştir. Buna karşın, canlı ağırlık grupları haftalık yumurta sayısı ve ağırlığını önemli derecede etkilemiştir (-.01). En yüksek ve en düşük ortalama yumurta ağırlığı sırasıyla birinci (170.0 g ve daha hafif) ve altıncı (330.0 gramdan ağır) canlı ağırlık gruplarında elde edilmiştir. Genotipin günlük yem tüketimi ve yemden yararlanma üzerine etkisi önemli bulunmuştur (-.01, -.05). Sonuç olarak, canlı ağırlığın yumurta verimine (sayı-ağırlık) etkisi önemli olmuştur.</Özetçe>
<Anahtar>Japon bıldırcını, canlı ağırlık, yumurta ağırlığı ve sayısı, yemden yararlanma</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>İKİ FARKLI SULANDIRICIYLA DONDURULMUŞ SAANEN TEKE SPERMASININ İN VİTRO DEĞERLENDİRİLMESİ</Başlık>
<Özetçe>Sunulan çalışmanın amacı, in vitro olarak çözüm sonrası teke spermasının spermatolojik özellikleri üzerine Tris ve Andromed sulandırıcılarının etkisini araştırmaktır. Çalışmanın materyalini 2 baş Saanen ırkı teke oluşturmuştur. Spermalar aşım sezonu içerisinde her tekeden 5’er ejekülat olmak üzere haftada iki kez sun’i vajen yöntemiyle alınmıştır. Alınan spermalar iki eşit hacme bölündükten sonra 37oC’ ye ayarlanmış su banyosunda Tris ve Andromed sulandırıcılarıyla sulandırılmıştır. Sulandırma 1:10 oranında yapılmıştır. Sulandırılmış sperma 0.25 ml’lik payetlere çekilmiş, 4oC’ de 2.5 saat ekilibrasyona bırakılmıştır. Payetler sıvı azot buharında (-110oC/-130oC arasında 10 dakika) dondurularak, sıvı azot içinde (-196oC) muhafaza edilmiştir. Sperma su banyosunda 37o C’ da 30 saniyede çözdürülerek spermatolojik muayeneler yapılmıştır. Bu çalışmada, çözüm sonrası; spermatozoa motilitesi (%) (34±4.1; 20±3.5), anormal spermatozoa oranı (%) (45.40±3.7; 62.40±5.7), akrozoma bağlı anormal oranı (%) (24.80±2.8; 42.80±2.7) ve hypo-osmotik şişme test oranı (HOST) (%) (36±3.5; 27.20±2.3) yönünden Andromed ve Tris sulandırıcıları arasında istatistiki olarak önemli bir fark belirlenmiş (-.05), ölü spermatozoa yönünden istatistiki olarak önemli bir fark belirlenmemiştir (P>0.05). Sonuç olarak, Andromed sulandırıcısının Tris sulandırıcısından çözüm sonrası bazı spermatolojik parametreler üzerine daha olumlu etki yaptığı saptanmıştır.</Özetçe>
<Anahtar>Teke sperması, sulandırıcı, dondurma, spermatolojik parametreler</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>LALAHAN MERKEZ HAYVANCILIK ARAŞTIRMA ENSTİTÜSÜN’DE YETİŞTİRİLEN HOLŞTAYN, ESMER VE SİMENTAL SIĞIRLARDA BAZI VERİM ÖZELLİKLERİ</Başlık>
<Özetçe>Bu çalışmanın amacı Lalahan Hayvancılık Merkez Araştırma Enstitüsü’nde yetiştirilen Holştayn, Esmer ve Simental ineklerde süt ve döl verimi özellikleri ile buzağılarda doğum ağırlığı ve yaşama gücünü incelemektir. Bunun için 1990-2006 yılları arasında yetiştirilen 90 baş Holştayn, 31 baş Esmer ve 32 baş Simental ırkı ineklere ait 223 laktasyon ile aynı ırklardan toplam 388 baş buzağının kayıtları kullanılmıştır. Laktasyon verimi ve buzağılama aralığı Holştaynlarda 5969.75 kg ve 437.58 gün, Esmerlerde 4537.08 kg ve 460.58 gün, Simentallerde 4806.78 kg ve 440.94 gün bulunmuştur. Laktasyon veriminin ırk, buzağılama yılı ve laktasyon sırasından önemli düzeyde (-.001, -.05) etkilendiği saptanmıştır. Laktasyon süresine buzağılama yılının; gebelik süresine ise ırk ve laktasyon sırasının etkisi önemli (-.01, -.05) bulunmuştur. İlk buzağılama yaşı Holştayn, Esmer ve Simentallerde sırasıyla 869.01, 936.05 ve 861.90 gündür. Esmer ırkta ilk buzağılama yaşının diğerlerinden önemli düzeyde (-.05, -.01) yüksek olduğu belirlenmiştir. Doğum ağırlığı Holştayn, Esmer ve Simental buzağılarda sırasıyla 38.75, 39.30 ve 39.54 kg’ dır. Doğum ağırlığına yıl, cinsiyet ve ana yaşının etkisi önemli (-.01, -.001) bulunmuştur. Buzağılarda yaşama gücü Holştayn, Esmer ve Simental ırklarında sırasıyla 30. günde 0.97, 0.91 ve 0.98; 90. günde 0.94, 0.87 ve 0.92; 180. günde 0.93, 0.85 ve 0.92 bulunurken, sadece 30. gün yaşama gücünün Esmerlerde diğerlerinden önemli düzeyde düşük olduğu tespit edilmiştir (-.05). Bu çalışmanın yapıldığı sürüde süt verimi iyi düzeyde bulunmakla beraber bazı döl verimi özellikleri ile buzağılarda yaşama gücü bakımından sürü idaresinin daha da iyileştirilebileceği sonucuna varılmıştır.</Özetçe>
<Anahtar>Holştayn, Esmer, Simental, verim özellikleri, doğum ağırlığı, yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KEÇİLERDE DAVRANIŞ (DERLEME)</Başlık>
<Özetçe>Hayvan yetiştiriciliğinde daha uygun çevre şartlarının sağlanması ve böylece daha fazla verim elde edilmesi için davranışların bilinmesi önemlidir. Keçi davranışlarıyla ilgili çeşitli araştırmalar yapılmaktadır. Keçi davranışları bazı yönlerden koyunlara benzerlik, bazı yönlerden ise farklılık göstermektedir. Bu derlemede, keçilerin çeşitli davranışları üzerinde durulmuştur.</Özetçe>
<Anahtar>Keçi, Oğlak, Davranış</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARMA YEMLERDE KULLANIMI YASAKLANAN HORMON, ANTİBİYOTİK, ANTİKOKSİDİYAL VE İLAÇLAR (Derleme)</Başlık>
<Özetçe>Yem hammaddeleri ile ilgili kurallarda, tarımsal verimliliği ve devamlılığı sağlaması, insan, hayvan ve çevre sağlığı ile hayvan refahını korumasına gereksinim vardır. İnsanlarda ilaçlara dirençli vakalar tüketicileri korkutmakta ve çiftlik hayvanları endüstrisini üretim tekniklerini değiştirme konusunda zorlamaktadır. Bu yüzden gelecekte bu değişiklikleri yenmek ve performansı maksimuma çıkarmak için yeni yollar bulunmalıdır. Karma yemlere katılması yasaklanan maddeler çeşitli düzeltmeleri takiben 16 Haziran 2005 25847 sayılı kanun, 21 Ocak 2006 26056 sayılı kanun ve 3 Mayıs 2007 26511 sayılı kanun ile tamamlanmıştır. Yasa ile Türkiye de, hormon ve antibiyotik büyütme faktörlerinin tümünün hayvansal yemlerde kullanımı yasaklanmıştır. Bazı hayvan türleri için premikslerde ve karma yemlerde bazı antikoksidiyaller ve diğer ilaç kaynaklarına yasal yoldan katkı maddesi olarak kullanılmasına izin verilmektedir.</Özetçe>
<Anahtar>karma yem, hormonlar, antibiyotik büyütme faktörleri, antikoksidiyaller, ilaçlar</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DENİZLİ VE GERZE YERLİ TAVUKLARINDA YUMURTA AĞIRLIĞI VE YUMURTA AĞIRLIĞININ TEKRARLAMA DERECESİ</Başlık>
<Özetçe>Bu araştırmada, Türkiye yerli tavuk ırklarından Denizli ve Gerze’ de yaşla birlikte yumurta ağırlığı artışı, yumurta ağırlığı ile canlı ağırlık arasındaki fenotipik korelasyonlar ve yumurta ağırlığının tekrarlama derecesi belirlenmiştir. Araştırmanın canlı materyalini Lalahan Hayvancılık Merkez Araştırma Enstitüsü’nde koruma altında bulunan sürülerden rasgele seçilmiş toplam 235 adet Denizli ve 59 adet Gerze ırkı tavuk oluşturmuştur. Araştırmada her iki ırka ait 1’ er hafta arayla kuluçkadan çıkan 3’er çıkım değerlendirmeye alınmıştır. Araştırmada yumurta veriminin başlangıcında yumurta ağırlığı, Denizli ve Gerze ırklarında 1, 2, 3. çıkımlarda sırasıyla 41.97 ± 0.68 ve 34.34 ± 0.36 g; 39.38 ± 1.06 ve 37.21 ± 1.56 g; 38.83 ± 2.33 ve 33.88 g bulunmuştur. Araştırmanın son haftasında, Denizli ve Gerze ırklarında yumurta ağırlıkları 1, 2, 3. çıkımlarda sırasıyla 58.32 ± 0.68 ve 54.46 ± 1.43 g; 57.37 ± 0.49 ve 53.51 ± 0.97 g; 56.78 ± 0.42 ve 52.41 ± 0.64 g olarak gerçekleşmiştir.Yumurta ağırlığı yaş ile artarken, variyans analizleri sonucunda yumurta ağırlığında ırklar arası farklar istatistiki olarak önemli bulunmuştur. Canlı ağırlık ile yumurta ağırlığı arasındaki fenotipik korelasyon katsayısı Denizli ırkında 0.29, Gerze ırkında ise 0.46 ve her iki katsayı istatistiki olarak yüksek düzeyde önemli (-.001) bulunmuştur. Yumurta ağırlığının tekrarlama derecesi Denizli ırkında 0.46 ± 0.01 ve Gerze ırkında 0.35 ± 0.03 olarak hesaplanmıştır.</Özetçe>
<Anahtar>Tavuk, Denizli, Gerze, yumurta ağırlığı, tekrarlama derecesi, korelasyon katsayısı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SİYAH ALACA ve ESMER İNEKLERDE SOMATİK HÜCRE SAYISINA ÇEŞİTLİ FAKTÖRLERİN ETKİSİ</Başlık>
<Özetçe>Bu çalışmada, Esmer ve Siyah Alaca ineklerin süt örneklerinde Somatik Hücre Sayısı (SHS) ve SHS’na çeşitli faktörlerin etkilerinin belirlenmesi amaçlanmıştır. Süt örnekleri iki işletmede bulunan 150 baş ineğin toplam 501 meme lobundan alınmıştır. SHS ‘direkt sayım metodu’ ile belirlenmiştir. Laktasyon sırasının artması ile log SHS’nın da arttığı ve bu artışın istatistiksel olarak önemli olduğu belirlenmiştir (-.01). İneklerin kış mevsiminde yaz mevsimine göre daha yüksek log SHS’na sahip oldukları ve farklılığın istatistiksel olarak önemli olduğu saptanmıştır (-.05). Laktasyon döneminin ortalama log SHS’na etkisi istatistiksel olarak önemli (-.05), ancak ırk ve işletme faktörlerinin etkisi ise önemsiz bulunmuştur. Araştırma sonucunda laktasyon sırası ve dönemi ile mevsimin SHS’na etkisi önemli, ırkın ve işletmenin ise önemsiz bulunmuş; ayrıca bu araştırmada bulunan ortalama SHS değerinin AB ve Türkiye standartları üzerinde olduğu görülmüştür.</Özetçe>
<Anahtar>İnek, Irk, Somatik Hücre Sayısı, Laktasyon Sırası, Laktasyon Dönemi, Mevsim.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BALA TARIM İŞLETMESİNDE YETİŞTİRİLEN HOLŞTAYN İNEKLERDE BAZI VERİM ÖZELLİKLERİ</Başlık>
<Özetçe>Bu araştırma Bala Tarım İşletmesinde yetiştirilen Holştayn ineklerde süt ve döl verimi özelliklerini incelemek amacıyla yapılmıştır. Bu amaçla 1998-2005 yılları arasında süt ve döl verimi kayıtları bulunan 348 baş Holştayn ineğe ait verilerden yararlanılmıştır. Süt ve döl verimi özelliklerine mevsim, yıl ve laktasyon sayısının etkisi En Küçük Kareler Metodu ile incelenmiştir. Laktasyon verimi, laktasyon süresi ve kuru dönem için genel ortalamalar sırasıyla 7704.25±111.90 kg, 325.62±3.65 gün ve 86.93±2.23 gün olarak hesaplanmıştır. Laktasyon verimi için buzağılama mevsimi; kuru dönem için ise buzağılama mevsimi ve laktasyon sayısı grupları arasındaki farklılıklar önemli bulunmuştur (-.05, -.01, -.001). İlk tohumlama ve buzağılama yaşı 528.53±5.58 ve 826.21±4.91 gün olarak hesaplanmıştır. İlk tohumlama ve buzağılama yaşına mevsimin etkisi önemsiz iken, yılın ilk buzağılama yaşına etkisi önemli bulunmuştur (-.05). En küçük kareler ortalamaları servis periyodu için 100.68±4.31 gün, gebelik süresi için 279.11±0.53 gün ve buzağılama aralığı için 401.86±4.49 gün olarak bulunmuştur. Mevsimin servis periyoduna etkisi önemli olmuştur (-.05). Mevsim, yıl ve laktasyon sayısı gruplarında gebelik süresi ve buzağılama aralığına ait ortalamalar arası farklılıklar önemsizdir. Sonuç olarak, Bala Tarım İşletmesinde yetiştirilen Holştayn ineklerde laktasyon veriminin Türkiye şartlarında iyi düzeyde olduğu, ancak döl veriminde bazı problemlerin bulunduğu görülmüştür.</Özetçe>
<Anahtar>Holştayn, Süt Verimi, Döl Verimi, Çevresel Faktörler</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YUCCA SCHİDİGERA ve İÇERDİĞİ SAPONİNLER İLE FENOLİK BİLEŞİKLERİNİN, HİPOKOLESTEROLEMİK VE ANTİOKSİDAN ETKİLERİ (DERLEME) </Başlık>
<Özetçe>Birçok bitki içerdiği fitokimyasal maddeler bakımından, hastalıkların tedavi edilmesinde önemli rol oynamaktadır. Bu yüzden günümüzde, bitkilerin yapısında bulunan kimyasal maddeler araştırılmakta ve bu maddelerin çeşitli hastalıklardaki koruyucu özellikleri incelemektedir. Dünyada en yaygın ticari kullanım alanı bulmuş steroidal saponin içeriği yüksek bitki Yucca schidigera’dır. Son yıllarda, Yucca schidigera’nın fenolik madde ve saponin içeriği insan ve hayvan sağlığı üzerine etkisi giderek önem kazanmaktadır. Bu derlemede, Yucca schidigera ve içerdiği saponinler ile fenolik bileşiklerinin, hipokolesterolemik ve antioksidan özellikleri incelenmiştir.</Özetçe>
<Anahtar>Yucca schidigera, Antioksidan aktivite, Hipokolesterolemik etki </Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SÜT SIĞIRLARININ ISLAHINDA ÇEKİRDEK SÜRÜ - MOET TEKNİĞİNİN KULLANIMI (DERLEME)</Başlık>
<Özetçe>Süt sığırlarının sayısı özellikle gelişmiş ülkelerde azalırken, verimleri sürekli olarak artmaktadır. Süt sığırı yetiştiriciliğinde, sürekli yeni yöntemler denenmekte veya varolan teknikler geliştirilmeye çalışılmaktadır. Bu yöntemler içerisinde; projeni test yöntemi, çekirdek sürü-MOET tekniği, in vitro fertilizasyon (IVF), in vitro embriyo üretimi (IVEP), klonlama, embriyo/spermde cinsiyet ayrımı ile marker destekli seleksiyon (MAS) sayılabilir. Ancak son dönemde üzerinde en çok çalışılanı ve itibar göreni çekirdek sürü-MOET tekniğidir. Bu makalede süt sığırlarının ıslahında çekirdek sürü-MOET tekniğinin kullanımı tartışılmıştır.</Özetçe>
<Anahtar>Çekirdek sürü, Islah, MOET tekniği, Süt sığırı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KOÇ SPERMASININ KISA SÜRELİ SAKLANMASINDA ANTİOKSİDANLARIN ETKİSİ</Başlık>
<Özetçe>Sunulan çalışmanın amacı, koç spermasının +5oC’ta kısa süreli saklanmasında antioksidanların taurin, glutatyon (GSH) ve trehalozun etkisini araştırmak olmuştur. Çalışmada üç baş ergin Akkaraman koçundan alınan eakülatlar kullanılmıştır. Ejakülatlar yetiştirme mevsiminde sun’i vajen kullanılarak haftada iki kez toplanmıştır. Alınan ejakülatlar birleştirildikten sonra dört eşit kısma bölünerek taurin (50 mM), glutatyon (5 mM), trehaloz (50 mM) içeren ve antioksidan içermeyen (kontrol) sulandırıcıyla sulandırılmıştır. Sulandırılan sperma numuneleri, +5oC’ta kısa süreli saklamanın 0., 24. ve 30. saatlerde spermatozoa motilitesi, anormal spermatozoa oranı , HOS-test sonucu ile pH yönünden değerlendirilmiştir. Çalışmada, koç spermasının kısa süreli saklanmasında (0. ve 24. saatlerde) antioksidanların spermatolojik parametrelerden motiliteyi etkilemediği, trehalozun 30. saattte en iyi korumayı (%50.7±5.1) sağladığı görülmüştür. En düşük anormal spermatozoa oranını in vitro saklamanın 0. saatinde 50 mM taurin ve trehaloz (%7.1±1.1 ve %7.8±0.7) vermesine rağmen (-.01), saklamanın 24. ve 30. saatlerinde gruplar arasında istatistiksel farklılık görülmemiştir. Spermatozoon plazma membran bütünlüğünün korunmasında kısa süreli saklamanın 24. ve 30. saatlerinde 50 mM trehaloz (%60.0±1.2 ve %58.1±1.8) en yüksek sonuçları vermiştir (-.01). Sperma pH değeri ise saklama süresi boyunca glutatyon içeren numunelerde, diğerlerine göre daha düşük çıkmıştır (-.01). Sonuç olarak, koç spermasının +5oC’ta kısa süreli saklan-asında sulandırıcıya ilave elden antioksidanların spermatozoon yaşamı üzerinde önemli katkılar sağladığı kanısına varılmıştır.</Özetçe>
<Anahtar>Antioksidan, koç sperması, spermanın saklanması.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SAF VE MELEZ AKKARAMAN (KIVIRCIK X AKKARAMAN F1 VE SAKIZ X AKKARAMAN F1) KOYUNLARDA FARKLI LAKTASYON EĞRİSİ MODELLERİNİN KARŞILAŞTIRILMASI</Başlık>
<Özetçe>Bu çalışma, saf ve melez Akkaraman (Kıvırcık x Akkaraman F1 ve Sakız x Akkaraman F1) koyunlarda laktasyon eğrisinin tanımlanmasında Wood, Dhanoa, Wilmink, Cobby - Le Du, Dave ve Nelder modellerinin karşılaştırılması amacıyla yapılmıştır. Çalışmanın hayvan materyalini tamamı 2 yaşlı olan 10 baş Akkaraman, 10 baş Kıvırcık x Akkaraman F1 (KAF1) ve 16 baş Sakız x Akkaraman F1 (SAF1) koyunlar oluşturmuştur. Modellerin uyumunun değerlendirilmesinde, belirleme katsayısı, hata kareler ortalaması ve iterasyon sayısı değerleri dikkate alınmıştır. Her üç genotip için Cobby - Le Du, Dave ve Nelder modellerine ait belirleme katsayısı değerleri oldukça düşük bulunmuş ve tahmin edilen parametrelerin anlamsız olduğu tespit edilmiştir. Bu nedenle bu modeller kullanılarak laktasyon eğrileri elde edilmemiştir. Akkaraman, KAF1 ve SAF1 koyunları için en yüksek belirleme katsayısı değerleri (sırasıyla 0.79, 0.86 ve 0.83) ve en küçük hata kareler ortalaması değerleri Wilmink modeli ile tahmin edilmiştir. Her üç genotip için en düşük iterasyon sayısı yine Wilmink modeli ile elde edilmiştir. Sonuç olarak, Wood, Dhanoa, Wilmink, Cobby - Le Du, Dave ve Nelder modellerinin uyum ölçütlerine göre Akkaraman, KAF1 ve SAF1 koyunları için laktasyon eğrisini tanımlayan en uyumlu modelin Wilmink modeli olduğu ve bunu Wood ve Dhanoa modellerinin izlediği görülmüştür.</Özetçe>
<Anahtar>Koyun, Akkaraman, Melezleme, Doğrusal olmayan regresyon analizi, laktasyon eğrileri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>7 GÜNLÜK İN-VİTRO SIĞIR EMBRİYOLARININ VİTRİFİKASYONLA DONDURULMASI</Başlık>
<Özetçe>Bu çalışmanın amacı, in vitro olarak üretilen sığır embriyolarının, vitrifikasyon metodu ile dondurulma başarısının incelenmesidir. Mezbahada kesilen ineklerin ovaryumlarından elde edilen oositlerden üretilmiş 100 adet iyi kalite in-vitro sığır embriyosu, kültürlerinin yedinci gününde vitrifikasyon metodu ile dondurulmuştur. Vitrifikasyon solüsyonları olarak, VS1 (0.1 M Sakkaroz + 0.1 M Ksiloz + %1 Polietilen Glikol + %10 Gliserol), VS2 (0.2 M Sakkaroz + 0.2 M Ksiloz + %2 Polietilen Glikol + %10 Gliserol + %10 Etilen Glikol) ve VS3 (0.3 M Sakkaroz + 0.3 M Ksiloz + %3 Polietilen Glikol + %20 Gliserol + %20 Etilen Glikol) kullanılmıştır. Vitrifikasyon solüsyonları ile muamele edilen embriyolar payetler içine yerleştirildikten sonra sıvı azot içerisinde dondurulmuştur. Çözündürmede, sıvı azot içerisinden çıkarılan payetler 5-6 saniye havada tutulmuş, 200C’de suda tamamen çözündürülmüştür. Embriyolar kriyoprotektanların uzaklaştırılması (devitrifikasyon) işlemi için sırasıyla 0.5 M ve 0.25 M Sakkaroz solüsyonları içerisine alınmıştır. Sonra embriyolar morfolojik değerlendirme için %20 buzağı serumlu Dulbecco’nun Fosfat Tampon Solüsyonu (D-PBS) içerisine alınmıştır. Kültür medyumu olarak TCM-199 + 0,1mM ?-Merkaptoetanol + %20 Fötal Buzağı Serumu (FCS) kullanılmıştır. İn vitro canlılık kontrolü amacıyla embriyolar, %5 CO2, %99 bağıl nem ve 38,50C‘deki inkubatörde 24-48 saat inkubasyona tabi tutulmuştur. Çözündürme sonrası PBS’e alınan 100 adet embriyonun, 85’inin intakt olduğu görülmüştür. Blastosistlerin re-ekspansiyon ve zonadan çıkma oranı %35 bulunmuştur. Buna göre in vitro üretilerek vitrifiye edilen sığır embriyolarında %35 canlılık tespit edilmiştir. İn vitro üretilen embriyolar vitrifikasyon metodu kullanılarak kolaylıkla dondurulmuş ve tatminkar düzeyde canlılık sağlanmıştır.</Özetçe>
<Anahtar>Embriyo, sığır, vitrifikasyon, kriyoprotektan</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ÇEŞİTLİ YERLİ SAF VE MELEZ GENOTİP KOYUNLARDA BAZI ÜREME ÖZELLİKLERİ</Başlık>
<Özetçe>Bu araştırmada Akkaraman, Kıvırcık x Akkaraman F1 (KAF1), Kıvırcık x Akkaraman G1 (KAG1), Sakız x Akkaraman F1 (SAF1) ve Sakız x Akkaraman G1 (KAG1) ile Karayaka ve Bafra koyunlarda bazı üreme özellikleri incelenmiştir. Araştırma 1998 – 2005 yılları arasında Lalahan Hayvancılık Merkez Araştırma Enstitüsü’nde yürütülmüştür. Akkaraman, KAF1, KAG1, SAF1 ve SAG1 koyunlarda toplam östrüs oranı sırasıyla % 95.3, 92.3, 92.5, 95.8 ve 96.4; ikinci defa östrüs gösteren koyun oranı % 14.8, 9.8, 12.8, 10.1 ve 16.1; doğum oranı % 72.7, 71.4, 77.5, 73.5 ve 72.6; en küçük kareler ortalamaları östrüs siklusu için 17.7, 17.8, 17.3, 17.9 ve 17.3 gün ve gebelik süresi için 148.9, 148.9, 149.6, 150.5 ve 151.3 gün (-.001) olmuştur. Karayaka ve Bafra koyunlarda yukarıdaki değerler sırasıyla % 86.7 ve 93.1; % 7.7 ve 5.7; % 60.0 ve 67.2; 17.1 gün (Bafra); 152.2 ve 150.9 gün olmuştur. Akkaraman, KAF1, KAG1, SAF1 ve SAG1 koyunlarda östrüs siklusuna genotip, yıl ve koyunun yaşının etkisi önemsiz; gebelik süresine genotip (-.001) ve yılın (-.05) etkisi önemli, koyunun yaşı ve kuzunun doğum tipinin etkisi önemsiz bulunmuştur. Karayaka ve Bafra koyunlarda gebelik süresine incelenen faktörlerin etkisi önemsiz olmuştur. Araştırma sonucunda östrüs ve doğum oranları ile östrüs siklusu bakımından Akkaraman ile KAF1, KAG1, SAF1 ve SAG1 koyunlar benzer; gebelik süresi bakımından Sakız melezleri daha yüksek değerler göstermiştir. Ayrıca ele alınan özellikler bakımından Bafra ve Karayaka genotipleri benzer olmuş, ancak östrüs ve doğum oranları bu genotiplerin yetiştirildiği Gökhöyük Tarım İşletmesi şartlarındaki değerlere göre daha düşük olmuştur.</Özetçe>
<Anahtar>Koyun, Östrüs Oranı, Sıfat Dönemi, Doğum Oranı, Gebelik Süresi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AFYON İLİ YUMURTA TAVUKÇULUĞU İŞLETMELERİNDE KÂRLILIK VE VERİMLİLİK ANALİZLERİ</Başlık>
<Özetçe>Bu araştırma, Afyon İli yumurta tavukçuluğu işletmelerinde; teknik performans değerlerini, üretim sürecinde kullanılan girdi unsurlarının dağılımlarını, optimum kaynak kullanımındaki etkinlik derecesini, karlılık ve verimliliği artırmak için alınabilecek önlemleri tespit etmek amacıyla yapılmıştır. Araştırmanın materyalini, ildeki yumurta tavukçuluğu işletmeleri arasından tabakalı örnekleme yöntemi ile seçilen 40 adet işletmeden anket yoluyla sağlanan 2002-2003 yıllarına ait veriler oluşturmuştur. İldeki yumurta tavukçuluğunda, ortalama üretim süresi 480 gün, mortalite oranı % 12.5; ortalama yemden yararlanma oranı (Y.Y.O.) ise 2.37 olarak hesaplanmıştır. Araştırmada, girdi unsurlarının toplam girdi içerisindeki oranları incelendiğinde; yarka maliyetinin % 16.94; yem’in % 69.35; işçilik’in % 3.07; veteriner-sağlık giderlerinin % 0.72; bakım-onarım ve amortisman giderlerinin % 2.42 ve diğer giderlerin % 7.50 pay aldığı tespit edilmiştir. İlde yumurta tavukçuluğunda mali rantabilite rasyosu 7.23; rantabilite faktörü ise 7.68 olarak gerçekleşmiştir. Model tahmin sonuçları, ölçekler itibariyle ve tüm işletmeler bazında ölçeğe göre azalan getirinin olduğunu göstermektedir. Girdi unsurlarının her biri için hesaplanan Marjinal Değer Prodüktiviteleri tüm işletmeler üzerinden; yarkada – 0.40 TL, yemde 1.65 TL, işçilikte – 2.73 TL, veteriner-sağlıkta 7.59 TL ve diğer giderlerde 0.91 TL olarak bulunmuştur. İşletmelerde ortalama verimlilik değerleri; küçük ölçekli işletmelerde 97.43; orta ölçekli işletmelerde 98.75 ve büyük ölçekli işletmelerde ise 98.03 olarak hesaplanmıştır. Sonuç olarak, işletmelerin mevcut üretim yapılarını koruyarak, bu piyasa koşullarında ölçeklerini büyütmeleri işletmecilik açısından rasyonel bir karar olmayacaktır.</Özetçe>
<Anahtar>Yumurta Tavukçuluğu, Maliyet, Karlılık, Verimlilik, Cobb-Douglas</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ANKARA KEÇİSİNİN TİFTİK ÖZELLİKLERİ YÖNÜNDEN KÜMELEME ANALİZİ İLE İNCELENMESİ</Başlık>
<Özetçe>Bu araştırmada, bir Ankara Keçisi sürüsü bazı tiftik özelliklerine göre kümeleme analizi ile incelenmiştir. Çalışmada kullanılan veriler, Lalahan Hayvancılık Araştırma Enstitüsünde yetiştirilen Ankara (Tiftik) Keçisinin 9 yıllık kayıtlarından (1989-1997) elde edilmiştir. Kümeleme analizi tiftik özelliklerine (incelik, uzunluk, ondulasyon, elastikiyet, mukavemet) göre her yıl ve cinsiyet için ayrı ayrı yapılmıştır. Ele alınan özellikler yaşa göre standardize edilmiştir. Standardize edilen verilere hiyerarşik kümeleme analizi yöntemlerinden olan “Tek Bağlantı Yöntemi” uygulanmış, elde edilen bulgular yıl ve cinsiyet grupları için ayrı ayrı dendogramlarla gösterilmiştir. Sonuç olarak, ele alınan Ankara Keçisi sürüsünün kümeleme analizi yöntemiyle 4-7 kümeye ayrıldığı tespit edilmiştir. Araştırmada elde edilen dendogramlara göre dişilerin erkeklere göre daha homojen bir yapıya sahip oldukları görülmüştür.</Özetçe>
<Anahtar>Kümeleme Analizi, Ankara Keçisi, Tiftik özellikleri, Tek bağlantı yöntemi, Öklit Uzaklığı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>MERİNOS KOYUNLARINDA BEDEN ÖLÇÜLERİ KULLANILARAK İSTATİSTİKİ METODLARLA CANLI AĞIRLIK TAHMİNİ</Başlık>
<Özetçe>Bu çalışmanın amacı, çeşitli yaş gruplarındaki Alman Et Merinosu ve Karacabey Merinosu koyunlarında canlı ağırlıkları, beden ölçüleri kullanarak, oran tipi tahmin metotları ile tahmin etmek ve metotların karşılaştırmasını yapmaktır. Canlı ağırlık tahmini için, basit rastgele örnekleme yöntemi ile 1.5 – 2.5 yaş grubundan Alman Et Merinos genotipinde 68 baş, Karacabey Merinos genotipinde 70 baş; 3.5 - 5.5 yaş grubundan ise aynı sıra ile 52 ve 56 başı kapsayan örnekler çekilmiştir. Araştırmanın verilerini kırkım sonrası elde edilen değerler oluşturmuştur. Koyunlarda bazı vücut ölçüleri yardımı ile canlı ağırlığı tahmin etmede kullanılacak en uygun tahmin yöntemini belirlemek için; basit, basit oran tipi, Olkin, Raj, Agarwal, Tankou ve Dharmadhikari, Dharmadhikari ve Tankou tahmin metodları ile elde edilen ortalama ve varyanslar hesaplanmış ve birbirleri ile karşılaştırılmıştır. Her iki genotipin alt gruplarında beden ölçüleri kullanılarak, canlı ağırlığı tahmininde en iyi sonuçları Dharmadhikari ve Tankou tahmin yöntemi vermiştir. Bu tahmin yöntemi ile elde edilen ortalama değerler populasyona oldukça yakın değerler göstermiş ve tahminin varyansı ise diğer tahmin yöntemlerinde elde edilen varyanslardan daha düşük olarak bulunmuştur.</Özetçe>
<Anahtar>Canlı ağırlık, Beden ölçüleri, Koyun, Merinos, Oran tipi tahmin</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SİMMENTAL X GÜNEY ANADOLU KIRMIZISI SIĞIRLARINA AİT CANLI AĞIRLIK ÖLÇÜMLERİNE DAYANAN DOĞRUSAL VE DOĞRUSAL OLMAYAN BÜYÜME EĞRİLERİ</Başlık>
<Özetçe>Bu çalışmada, Simmental x Güney Anadolu Kırmızısı (GAK) melezi F1xG1 genotipine ilişkin canlı ağırlık ölçümlerine dayanan doğrusal olmayan lojistik, Gompertz ve doğrusal büyüme eğrileri oluşturulmuştur. Doğrusal, Gompertz ve lojistik büyüme modellerine ait artıklarda ortaya çıkabilecek özilişki sorunu incelenmiştir. Modellerinin uyum iyiliği, hata kareler ortalaması ve belirleme katsayısı değerleri kullanılarak yapılmıştır. Sonuç olarak, ağırlık-yaş sürecinin tanımlanmasında Gompertz modelinin doğrusal ve lojistik modellerinden daha başarılı olduğu uyum iyiliği ölçütleri ile belirlenmiştir.</Özetçe>
<Anahtar>Büyüme modeli, canlı ağırlık, sığır, Simmental, güney anadolu kırmızısı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YUMURTA TAVUĞU RASYONLARINA KATILAN BAKIR’IN PERFORMANS VE BAZI KAN PARAMETRELERİ ÜZERİNE ETKİSİ</Başlık>
<Özetçe>Bu araştırma yumurta tavuğu rasyonlarına iki farklı düzeyde katılan bakırın yumurta verimi, yumurta ağırlığı, yem tüketimi, yemden yararlanma oranı ile bazı kan parametreleri üzerine olan etkilerini belirlemek amacıyla yapıldı. Araştırma, her birinde 4 alt grup bulunan 3 grupta toplam 96 adet yumurtacı tavuk (Nick-chick) ile yürütüldü. Tavuklar, her biri 32 hayvan içerecek şekilde, bir kontrol ve iki deneme grubuna rasgele dağıtıldı. Araştırmada bakır katılmayan temel rasyon kontrol grubunu ve bu rasyona 125 ve 250 mg/kg düzeyinde bakır olacak şekilde bakır sülfat katılmasıyla oluşturulan rasyonlar deneme gruplarını oluşturdu ve deneme 56 gün sürdürüldü. Denemede, günlük yem tüketimi, yumurta verimi, yumurta ağırlığı ve yemden yararlanma oranı ile serum kolesterol, trigliserit ve HDL kolesterol düzeyleri bakımından gruplar arasında farklılıklar önemsizken, 250 mg/kg bakır katılan grupta LDL kolesterol düzeyinin azaldığı (-.05) tespit edilmiştir. Sonuç olarak, araştırmada elde edilen bulgular, yumurta tavuğu rasyonlarına 125 ve 250 mg/kg düzeyinde katılan bakırın verim performansı, serum kolesterol, serum trigliserit ve HDL kolesterol düzeyleri üzerine istatistiksel olarak önemli etki yapmadığı, 250 mg/kg bakır katılan grupta ise LDL kolesterol düzeyinin azaldığı tespit edilmiştir.</Özetçe>
<Anahtar>Bakır, yumurta tavuğu, yumurta verimi, kan parametreleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KAHVERENGİ VE BEYAZ YUMURTACI HİBRİT TAVUK YEMLERİNE İSTİRİDYE KABUĞU İLAVESİNİN YUMURTA KABUK KALİTESİNE VE SERUM KALSİYUM DÜZEYİNE ETKİLERİ</Başlık>
<Özetçe>Bu çalışma, farklı iki yumurtacı hibritte rasyonda bulunan kalsiyuma ilave olarak istiridye kabuğu verilmesinin yumurta kabuğu kalitesine ve serum kalsiyum düzeyine etkisinin araştırılması amacıyla yapılmıştır. Araştırmada 22 haftalık yaşta ve her birinden 480 tavuk olmak üzere Isa Brown ve Hy-line W36 yumurtacı hibritler kullanılmıştır. Her bir hibrit grubundaki tavukların 240 adedi deneme, 240 adedi kontrol grubunu oluşturmuştur. Rasyonlar kataloglarında belirtildiği şekilde Hy-line W36 yumurtacı tavuklar için %4 Ca, Isa Brown yumurtacı tavuklar için %3.6 Ca olacak şekilde hazırlanmıştır. Deneme gruplarına ilave istiridye kabuğu ad libitum verilmiştir. Altı hafta süren çalışma boyunca tüm gruplardan her hafta 30’ar adet olmak üzere toplam 720 adet yumurtada yumurta ağırlığı, şekil indeksi, kırılma direnci, kabuk ağırlığı, kabuk kalınlığı, kabuk oranı saptanmıştır. Denemenin başlamasından 3 hafta sonra her grupta 15’er tavuktan bir kere kan alınarak serum kalsiyum düzeyi belirlenmiştir. İstiridye kabuğu, Hy-line W36 hibritlerde yumurta ağırlığı (-.01) ve kırılma direncini önemli düzeyde etkilemiştir (-.001). Ölçülen diğer özellikler açısından gruplar arasında farklılıklar gözlenmemiştir (P>0.05). Sonuç olarak; Hy-line W36 hibriti için ilave istiridye kabuğu uygulamasının kırılma direnci ve yumurta ağırlığı bakımından etkileri olumlu bulunmuştur.</Özetçe>
<Anahtar>Yumurtacı hibrit, İstiridye kabuğu, Yumurta dış kalitesi, Serum Ca düzeyi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>LALAHAN HAYVANCILIK MERKEZ ARAŞTIRMA ENSTİTÜSÜ’NDE YETİŞTİRİLEN FARKLI KÖKENLİ ANKARA KEÇİLERİNDE BÜYÜME, DÖL VERİMİ VE TİFTİK ÖZELLİKLERİ</Başlık>
<Özetçe>Bu çalışma, Lalahan ve Eskişehir (ABD) grubu Ankara Keçilerinde döl verimi, oğlaklarda yaşama gücü ve büyüme (doğum, 45., 90., 120., 180. gün ve 1 yaş ağırlığı), keçilerde sıfat öncesi ve kırkım sonu canlı ağırlığı, tiftik verimi ve özellik-leri (elyaf uzunluğu, inceliği, mukavemeti, elastikiyeti, kemp ve medulla oranları) ile bir yaşındaki tiftik veriminin karşılaştı-rılması amacıyla yapılmıştır. Araştırma, Lalahan Hayvancılık Merkez Araştırma Enstitüsü’nde yürütülmüştür. Araştırmanın hayvan materyalini, Mart 2001-Mayıs 2002 arasında, Lalahan Hayvancılık Merkez Araştırma Enstitüsü’ndeki 2, 3, 4, 5 ve 6 yaşlı 35 baş Lalahan grubu ve 4 ve 5 yaşlı 36 baş Eskişehir grubu keçi ile 2001 doğumlu oğlaklar oluşturmuştur. Lalahan ve Eskişehir orijinlilerde sıfat öncesi canlı ağırlıkları sırasıyla 34.48±0.44 ve 39.64±0.66 kg (-.01), kırkım sonu canlı ağırlık 37.11±0.16 ve 43.65±0.80 kg’dır (-.01). Lalahan ve Eskişehir grubu keçilerde gebelik süresi 149.62±0.97 ve 148.11±0.72 gün’dür ve iki genotipte de keçinin yaşına bağlı olarak artmıştır. Gebelik süresi üzerine genotip, yaş, cinsiyet ve doğum tipinin etkisi önemsizdir. Lalahan ve Eskişehir grubu oğlaklarda sütten kesimde yaşama gücü %94.28 ve %100 olmuştur. Lalahan ve Eskişehir grubu oğlaklarda doğum, 45, 90, 120, 180 ve 360 günlük ağırlıklara ait en küçük kareler ortalamaları sırasıyla; 2.76±0.03 ve 2.84±0.01 kg, 7.87±0.12 ve 8.51±0.06 kg, 11.80±0.12 ve 11.54±0.07 kg, 15.21±0.19 ve 17.17±0.15 kg, 16.68±0.20 ve 16.42±0.19 kg, 28.37±0.75 ve 31.51±0.66 kg’dır. Genotip, yaş, cinsiyet ve doğum tipinin doğum ağırlığı üzerinde etkisi önemsizdir. Lalahan ve Eskişehir grubunda en küçük kareler ortalamaları, tiftik verimi, elyaf uzunluğu, ince-liği, mukavemeti, elastikiyeti, kemp ve medulla oranları için sırasıyla; 2,80±0,13 ve 3,42±0,17 kg (-.01), 65.93±4.62 ve 63.93±3.75 mm (-.05), 37.70±1.40 ve 38.25±1.03 µm, 10.37±0.83 ve 11.34±0.64 (g/den), %37.43±1.71 ve %38.13±1.21, %0.65±0.17 ve 0.44±0.11, %1.65±0.48 ve 1.34±0.19’dur. Oğlaklarda ortalama tiftik verimi, Lalahan grubunda 1.21±0.16 kg ve Eskişehir grubunda 1.53±0.10 kg’dır ve bu verim üzerinde genotip (-.05) ve ana yaşının (-.01) etkisi önemlidir. Sonuç olarak, Eskişehir grubu Ankara keçilerinde ikizlik oranı, oğlaklarda yaşama gücü, büyüme, keçilerde sıfat öncesi ve kırkım sonu canlı ağırlığı, keçilerde ve oğlaklarda tiftik verimine ait değerler daha yüksek, elyaf uzunluğu, inceliği, mukave-meti, elastikiyeti ile kempli ve medullalı elyaf oranları benzer olarak bulunmuştur.</Özetçe>
<Anahtar>Ankara Keçisi, büyüme, döl verimi, yaşama gücü, tiftik özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>NEAR İNFRARED REFLEKTANS SPEKTROSKOPİNİN HAYVAN BESLEME BİLİM ALANINDA KULLANIM İMKANLARI (DERLEME)</Başlık>
<Özetçe>Kaba yemlerin besinsel değerini belirlemek için Weende analizleri, deterjanlı kimyasal analizler, in vitro ruminal ve enzimatik yöntemler gibi bir çok laboratuvar analiz yöntemleri geliştirilmiştir. Ancak tüm bu tekniklerin pratikte kullanımı bir çok kimyasal madde gerektirdiği için pahalı ve kapsamlı olup sonuç alma zaman almaktadır. Near infrared reflektans spektroskopi (NİRS) ise kaba yemlerin besinsel değerini değerlendirmede hızlı, doğru ve az masraflı bir yöntemdir. NİRS teknolojisi ile yemlerde Weende ve Van Soest yöntemleriyle yapılan analizler yapılabilmektedir. Ayrıca yem tüketimi ve sindirilebilirlik gibi biyolojik parametreleri de tahmin etme kapasitesi ile gelecek vadeden bir teknolojidir</Özetçe>
<Anahtar>NİRS, Weende analizi, yem tüketimi, sindirilebilirlik</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI PROTEİN DÜZEYLERİNDE BESLEMENİN KAZLARDA BESİ PERFORMANSINA ETKİSİ </Başlık>
<Özetçe>Bu Çalışma farklı rasyon protein düzeylerinin Kars yöresinde yetiştirilen yerli kazların besi performansı üzerine etkisini incelemek için yapılmıştır. Toplam 45 adet g-uuml;nl-uuml;k kaz palazı 3 gruba ayrılarak tüm gruplar başlangı-ccedil; d-ouml;neminde (0-6 haftalar) % 22 ham protein ve 2900 kcal/kg ME enerji i-ccedil;eren yemle ve b-uuml;y-uuml;tme d-ouml;neminde (7-12 haftalar) % 15 (Grup I), 17.5 (Grup II) ve 20 ham protein (Grup III) ve 3000 kcal/kg ME enerji i-ccedil;eren yemle beslenmiştir. Grup I, Grup II ve Grup III-rsquo;de deneme sonunda elde edilen canlı ağırlıklar sırasıyla 3880, 3909 ve 3979 g olarak tespit edilmiştir. Gruplardaki k-uuml;m-uuml;latif yem t-uuml;ketimleri ve yemden yararlanma oranları ise sırasıyla 16.49, 16.01 ve 16.61 kg ve 5.28, 5.04 ve 4.99 kg/kg olmuştur. Gruplardaki karkas randımanları ise sırasıyla % 64.31, 65.29 ve 64.97 olarak tespit edilmiştir. Rasyonda artan d-uuml;zeydeki ham protein oranının, g-uuml;nl-uuml;k canlı ağırlık artışı -uuml;zerine -ouml;nemli bir etkisi g-ouml;r-uuml;lmemiştir</Özetçe>
<Anahtar>kaz, ham protein, yem tüketimi, yemden yararlanma oranı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DAMIZLIK KANGAL KÖPEKLERİNDE CANLI AĞIRLIK VE BAZI VÜCUT ÖLÇÜLERİ</Başlık>
<Özetçe>Bu araştırma, değişik yaş ve cinsiyet gruplarındaki damızlık Kangal köpeklerinde canlı ağırlık ile bazı vücut (cidago yüksekliği, vücut uzunluğu, göğüs derinliği, göğüs genişliği, göğüs çevresi, ön incik çevresi, arka incik çevresi) ve baş (baş uzunluğu, yüz uzunluğu, kulak arası mesafe, göz arası mesafe) ölçülerini belirlemek amacıyla yapılmıştır. Araştırma, Haymana - Ankara’da bulunan Çoban Köpeklerini Koruma Derneği kontrolündeki özel bir çiftlikte yetiştirilen 36 damızlık Kangal köpeği üzerinde yürütülmüştür. Canlı ağırlık ile bazı vücut ve baş ölçülerine etki eden yaş ve cinsiyet faktörleri en küçük kareler yöntemiyle incelenmiştir. Araştırmada en küçük kareler ortalamaları canlı ağırlık için 1,2,3 ve 4 yaş gruplarında sırasıyla 48.24, 55.78, 56.71 ve 62.24 kg; erkek ve dişilerde 59.93 ve 51.56 kg olarak bulunmuştur. En küçük kareler ortalamaları yaş gruplarında cidago yüksekliği için sırasıyla 71.02, 73.42, 73.49 ve 75.29; vücut uzunluğu için 76.49, 79.22, 80.72 ve 81.49; göğüs derinliği için 29.62, 31.22, 31.49 ve 33.07; göğüs genişliği için 23.73, 25.60, 25.66 ve 27.26; göğüs çevresi için 91.25, 94.48, 96.53 ve 100.18; ön incik çevresi için 14.79, 15.26, 15.54 ve 16.16; arka incik çevresi için 13.60, 13.78, 14.56 ve 14.73 cm olmuştur. Baş uzunluğu 31.57, 33.53, 33.86 ve 35.03; yüz uzunluğu 15.36, 15.53, 15.60 ve 16.70; kulak arası mesafe 18.87, 20.10, 20.21 ve 21.50; göz arası mesafe 7.47, 7.58, 8.19 ve 8.36 cm olarak bulunmuştur. İncelenen özellikler bakımından cinsiyetin etkisi değişik düzeylerde olmak üzere istatistik olarak önemli bulunmuştur. Sonuç olarak, incelenen özelliklere yaş ve cinsiyetin etkisi önemli olmuş, bu araştırmada elde edilen bulgular damızlık Kangal köpeklerinde aynı özellikler için bildirilen değerlerden daha yüksek bulunmuştur.</Özetçe>
<Anahtar>Kangal köpeği, canlı ağırlık, vücut ölçüleri, baş ölçüleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>İVESİ KOYUNLARINDA İKİ YOLDA ÜÇ KUZULATMA İLE DÖL VERİMİNİN ARTIRILMASI ÜZERİNE BİR ARAŞTIRMA</Başlık>
<Özetçe>İvesi koyunlarında iki yılda üç kuzulatma uygulamasının döl verim ölçütleri üzerine etkilerinin araştırıldığı bu çalışma, Mustafa Kemal Üniversitesi Ziraat Fakültesi Araştırma ve Uygulama Çiftliği Selam Hayvancılık İşletmesinde yürütülmüştür. Çalışmada 3 yaşlı İvesi koyunları iki yılda üç kuzulatma (İYÜK) ve yılda tek kuzulatma (YTK) olarak iki gruba ayrılmıştır. İYÜK grubunda çiftleştirmeler Ocak, Eylül ve Mayıs aylarında yapılmıştır. Ocak ve Mayıs çiftleştirmelerinde kızgınlık oluşturmak için progesteron içeren süngerler 14 gün süreli ve intra-vaginal olarak uygulanmış, süngerlerin alınmasını takiben hayvan başına 500 IU PMSG enjeksiyonu yapılmıştır. Eylül ayı İvesi koyunlarının doğal çiftleştirme mevsimi içerisinde yer aldığı için, İYÜK grubu koyunlarına bu ayda, sadece kızgınlık toplulaştırmak amacı ile progesteron içeren süngerler uygulanmıştır. YTK grubunda ise herhangi bir hormon uygulanmaksızın Ağustos- Eylül döneminde serbest koç katımı yapılmıştır. Deneme sonucunda yılda koç altı koyun başına kuzu verimi İYÜK grubunda YTK grubundan %39.4 daha fazla olmuştur. İYÜK grubu içerisinde en yüksek kuzulama oranı ve kuzu verimi Eylül ayındaki çiftleştirmeden elde edilirken, bu dönemin kuzuları tüm deneme grupları içerisinde en düşük doğum ağırlığına sahip olmuşlardır.</Özetçe>
<Anahtar>İvesi, sık kuzulatma, döl verimi, kuzu gelişimi </Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ORTA ANADOLUDAKİ BİR İŞLETMEDE HOLŞTAYN IRKI SIĞIRLARDA BAZI VERİM ÖZELLİKLERİ</Başlık>
<Özetçe>Bu çalışmada Koçaş Tarım İşletmesinde yetiştirilen 275 baş Holştayn ırkı sığırların 1994-2000 yıllarına ait kayıtları kullanılmıştır. Araştırmada; mevsim, yıl, buzağılama yaşı ve laktasyon sayısının süt ve döl verimi özellikleri ile 1996-2001 yılları arasında buzağılarda yaşama gücü üzerine etkileri incelenmiştir. Özellikleri etkileyen çevresel faktörler en küçük kareler varyans analizi metoduyla analize tabi tutulmuştur. Laktasyon verimi 6400.3 kg, laktasyon süresi 297.0 gün, kuru dönem 74.0 gün olarak bulunmuştur.. İlk tohumlama yaşı sürüde 542.3 gün, ilk buzağılama yaşı 830.6 gün olmuştur. Servis periyodu, laktasyon sayısı gruplarında (1-6) sırasıyla; 110.2; 106.9; 94.9; 105.6; 121.5; 119.5 gün bulunmuş ve ortalamalar arası farklılıklar istatistiki olarak önemli olmuştur (-,05). Mevsimlere göre servis periyodu değerleri, kış, ilkbahar, yaz ve sonbaharda sırasıyla 118.9; 109.5; 97.7; 112.7 gün bulunmuştur. Mevsim ortalamaları arasındaki farklar önemli bulunmuştur (-,05). Bütün gruplarda buzağılama aralığı değerleri arasındaki farklılığın istatistiki önemde olmadığı tespit edilmiştir. Buzağılama aralığı genel olarak 389.3 gün olarak hesaplanmıştır. Gebelik başına tohumlama sayısı, mevsim gruplarında 1.61-1.81 arasında bulunmuş ve bu özellik bakımından mevsimler arasında önemli farklılık saptanmıştır (-,05). Bu özellik laktasyon sayısı gruplarında 1.34-2.31 arasında, yaş gruplarında 1.20-2.26 arasında değerler almış ve her iki grupta farklılıklar istatistiki önemdedir (-,001). Gebelik süresi, genel ortalaması 277.0 gündür, laktasyon sayısı (262.8-286.3 gün) ve buzağılama yaşına (262.8-286.3 gün) göre gebelik süresi artmaktadır. Gruplar arasındaki farklılık istatistik olarak önemli bulunmuştur (-,001; -,05). Gebelik oranı, buzağılama oranı, ikiz doğum oranı, abort ve ölü doğum oranları sırasıyla; %96.4; 94.5; 4.2; 1.9 ve 4.1 olarak bulunmuştur. Buzağılarda yaşama gücü oranları, 30., 90. ve 180. gün yaşlarda sırasıyla %94.4; 92.4 ve 92.1 olarak tespit edilmiştir. Buzağılarda yaşama gücüne, doğum yılı ve mevsiminin etkisinin istatistiki önemde olduğu tespit edilmiştir (-,05; -,01; -,001). Cinsiyetin ve ana yaşının yaşama gücüne etkisi istatistiki önemde bulunmamıştır. Sonuç olarak, Orta Anadolu şartlarında bir Holştayn sürüsünde süt verimi ve laktasyon süresi için elde edilen değerlerin, Türkiye ortalamasına göre iyi olduğu ancak döl verimi ve yaşama gücünde bazı sıkıntıların olduğu, işletmenin imkanlarının ise sürünün süt ve döl veriminin daha da geliştirilmesine uygun olduğu ve bunun için sürü idaresinde gerekli tedbirlerin alınması gerektiği söylenebilir.</Özetçe>
<Anahtar>Holştayn, süt verimi, döl verimi, ya?ama gücü, çevresel faktörler</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>EVCİL HAYVANLARDA SEMİNAL PLAZMANIN FİZİKO-KİMYASAL YAPISI VE ÜREME FONKSİYONLARI ÜZERİNDEKİ ETKİLERİ (DERLEME)</Başlık>
<Özetçe>Memelilerde seminal plazma aksesor cinsiyet bezleri ve epididimis sekresyonlarından oluşan kompleks bir yapıya sahiptir. Aksesor salgı bezlerinin anatomik yapısı, kimyasal kompozisyonu ve sekresyonlarının fonksiyonları gibi türler arasında farklılıklar gösterir. Buna ilaveten, seminal sıvının moleküler kompozisyonuda oldukça kompleks bir yapıya sahiptir. Seminal plazma spermatozoanın başarılı bir şekilde dondurulması işleminde ve fertilizasyon yeteneği üzerinde önemli bir role sahiptir. Seminal sıvının proteinleri akrozom reaksiyonunun, spermatozoon Ca+2 artışının düzenlenmesinde ve spermatozoa kapasitasyonunun modülasyonunda önemli bir etkiye sahiptir. Seminal plazma proteinlerinin kompozisyonu da türden türe değişim gösterebilir, spermatozoa fonksiyonu üzerindeki etkileri oldukça önemlidir.</Özetçe>
<Anahtar>Sperma, Seminal plazma, Biyokimyasal parametreler, Üreme, Evcil hayvanlar</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ELAZIĞ’DAKİ ARICILIK İŞLETMELERİNİN ÜRETİM VE PAZARLAMA PROBLEMLERİNİN TESPİTİ VE ÇÖZÜM ÖNERİLERİ</Başlık>
<Özetçe>Bu araştırmada, Elazığ arıcılık işletmelerinin üretim ve pazarlama şekilleri ortaya konulmuş ve problemlere ilişkin çözüm önerileri getirilmeye çalışılmıştır. Arıcılık hakkında açık ve kapalı uçlu sorulardan oluşan anket formu hazırlanmıştır. Toplam 218 anket formu Elazığ’daki arıcılarla yüz yüze görüşerek doldurulmuştur. Arıcılık ürünlerinin sırasıyla bal (% 99,5), bal mumu (% 36,2), arı (% 34,4), polen (% 10,1), ana arı (% 8,7), arı sütü (% 6,4) ve propolis (% 5); üretimi yapılan bal çeşitlerinin sırasıyla petekli bal (% 93,6), süzme bal (% 80,3), kara kovan balı (% 35,8), seksiyon balı (% 2,3) ve çam balı ( % 0,9) olduğu belirlenmiştir. İşletmelerin ürettikleri bal pazarlama şekilleri sırasıyla, perakende satış (% 84.9), aile içinde tüketim (% 27.1), yerel toptancılara satış (% 23.4), ulusal toptancılara satış (% 9.2) ve kooperatiflere satış (% 6.0) şeklinde tespit edilmiştir. Ürünlerin satışında karşılaşılan problemler ise sırasıyla, gerçek değerinde satılamaması (% 52,8), dış kaynaklı ürünlerinin kontrolsüz olarak piyasa girişi (% 47,7), ürünlerinin doğallığı konusundaki tereddüt (% 43.9), pazarlamada etkili olacak kooperatiflerin olmaması (% 43,5) ve ürünlerinde fiyat standardının oluşmaması (% 41.6) şeklide tespit edilmiştir. Arıcılıkla ilgili belirlenen problemler çözümlendiği zaman, arıcılık hem ülke ekonomisi hem de bölge insanları için daha yararlı olacaktır. Problemlerin çözümünde en önemli faktörün üreticilerin bilimsel ve bilinçli üretimle birlikte organizeli bir pazarlama sistemini kurmaları olduğu ifade edilebilir.</Özetçe>
<Anahtar>Arıcılık, Bal Üretimi, Pazarlama</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KUZU BESİSİNDE İSTEĞE BAĞLI YEM ALIMININ TEKNİK VE EKONOMİK ANALİZİ</Başlık>
<Özetçe>Araştırmada 7 baş uzun yağlı kuyruklu Karayaka ve 7 baş yağlı kuyruklu Gıcık erkek kuzu kullanılmıştır. Kuzular öğütülmüş arpa, buğday kepeği, pamuk tohumu küspesi, yonca samanı arasından seçim yaparak kendi rasyonlarını oluşturmuşlardır. Deneme 42 gün sürmüştür. Karayaka ve Gıcık kuzularda arpa tüketimleri benzer bulunmuştur. Yem maddelerinden buğday kepeği ve yonca samanı tüketimi (pamuk tohumu küspesi hariç) Gıcık kuzularda fazla bulunmuştur. Her iki grup kuzularda kendi ihtiyaçlarına göre rasyon seçmişlerdir. Karayaka ve Gıcık ırkı kuzularda yem dönüşüm oranı sırasıyla 5.089 ve 8.593 olarak hesaplanmıştır. Karayaka kuzularının deneme boyunca ihtiyaçları doğrultusunda yaptıkları seçim ekonomik bulunmuştur.</Özetçe>
<Anahtar>Kuzu besisi, isteğe bağlı yem alımı, ekonomik analiz</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>MERİNOSLARDA YILDA İKİ KUZULATMANIN KUZULARDA YAŞAMA GÜCÜNE VE BÜYÜMEYE ETKİSİ</Başlık>
<Özetçe>Bu araştırma Karacabey Merinosu koyunlarda yılda iki kuzulatmanın kuzularda yaşama gücü ve büyümeye etkisini incelemek amacıyla yapılmıştır. Araştırma materyalini Dalaman Tarım Açık Cezaevi Çiftliğinde yetiştirilen Merinoslardan 2 yaşlı 180 baş anaç koyun oluşturmuştur. Döl verimi ve yaşama gücü için doğan kuzuların tamamından, büyüme ve vücut ölçüleri için tek doğan 69 dişi kuzudan veriler alınmıştır. Koyunlar 90’ar baş olarak iki gruba ayrılmıştır. İlk gruba kontrol grubu olarak yılda bir kez kuzulatma, ikinci gruba deneme grubu olarak yılda iki kez kuzulatma yaptırılmıştır. Kontrol gurubu ile Deneme Grubu 1. Dönem ve 2. Dönemde doğum oranı sırasıyla % 92.22, 90.00 ve 87.78; ikiz doğum oranı % 40.97, 39.50 ve 39.25 olmuştur. Kuzularda yaşama gücü 30., 60. ve 90. günlerde kontrol grubunda sırasıyla % 94.02, 90.60 ve 88.03; Deneme Grubu-1.Dönem’de % 94.69, 92.02 ve 88.50; Deneme Grubu-2. Dönem’de % 96.36, 93.64 ve 89.10 olmuştur. Kuzularda doğum, 30., 60., 90., 120., 180., 360. günlerdeki düzeltilmiş canlı ağırlıklar kontrol grubunda sırasıyla 4.52, 16.95, 23.90, 28.40, 33.14, 36.14 ve 48.53 kg; Deneme Grubu 1. Dönem’de 4.40, 15.89, 22.62, 27.12, 31.68, 35.19 ve 48.80 kg; Deneme Grubu 2. Dönem’de 5.71, 17.08, 24.22, 28.67, 33.51, 36.44 ve 49.05 kg olarak tespit edilmiştir. Kuzularda çeşitli dönemlerindeki canlı ağırlıklar bakımından gruplar arası farklılıklar istatistik olarak önemsiz (P>0.05) bulunmuştur. Kuzularda 90., 180., 270. ve 360. günlerdeki düzeltilmiş cidago yüksekliği, vücut uzunluğu, göğüs derinliği ve incik çevresi ölçüleri bakımından gruplar arası farklılıklar istatistik olarak önemsiz (P>0.05) bulunmuştur. Sonuç olarak Karacabey Merinoslarında yılda iki defa kuzulatmanın koyunlarında döl verimi, kuzularda yaşama gücü ve büyüme üzerine olumsuz bir etkisi olmamıştır.</Özetçe>
<Anahtar>Koyun, Merinos, Yılda İki Kuzulatma, Büyüme, Yaşama Gücü, Döl verimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KİLİS, SİMENTAL X KİLİS MELEZİ F1 , G1 VE F1 X G1 GENOTİPLERİNDE VERİM ÖZELLİKLERİ</Başlık>
<Özetçe>Bu çalışma Ceylanpınar Tarım İşletmesi’nde bulunan Kilis, Simental x Kilis F1 , G1 ve F1 x G1 genotiplerinde döl ve süt verimi özellikleri, canlı ağırlık, vücut ölçüleri, hastalık insidansı ve yaşama gücünü belirlemek amacıyla yapılmıştır. Kilis, F1 , G1 ve F1 x G1 genotiplerinde sırasıyla; ilk tohumlama yaşı 596.61, 570.03, 584.84 ve 565.45 gün; ilk buzağılama yaşı 888.21, 853.76, 852.89 ve 851.31 gün; servis periyodu 161.25, 123.62, 105.14 ve 93.69 gün; gebelik başına tohumlama sayısı 1.56, 1.53, 1.51 ve 1.25; buzağılama aralığı 448.37, 404.05, 394.35 ve 376.94 gün; gebelik oranı % 83.3, 91.8, 92.5 ve 95.5; buzağılama oranı % 82.4, 89.9, 90.2 ve 95.5; ikiz doğum oranı % 0.4, 1.2, 7.1 ve 4.6’ dır. Servis periyodu, buzağılama aralığı, gebelik oranı, buzağılama oranı ve ikiz doğum oranları bakımından genotipler arası farklılıklar istatistiki olarak önemli (-.05; -.01; -.001) bulunmuştur. Kilis, F1 , G1 ve F1 x G1 genotiplerinde sırasıyla gerçek süt verimi 1360.27, 2066.58, 1984.11 ve 1704.91 kg; düzeltilmiş süt verimi 1490.52, 2437.24, 2557.89 ve 2159.27 kg; laktasyon süresi 198.35, 261.90, 270.11 ve 242.83 gün; kuru dönem 201.23, 137.29, 131.08 ve 113.23 gün olarak tespit edilmiştir. Süt verim özellikleri bakımından genotipler arası farklılıklar istatistiki olarak önemli tespit edilmiştir (-.001). Hastalık insidansı bakımından Kilis, F1 , G1 ve F1 x G1 genotiplerinde sütten kesim yaşına kadar (90 gün) hastalık insidansı sırasıyla erkeklerde %27.71, 0.00, 26.32 ve 41.18, dişilerde % 28.74, 0.00, 32.69 ve 35.19 olup genotipler arası farklılıklar istatistiki olarak önemli (-.001) bulunmuştur. Kilis, F1 , G1 ve F1 x G1 genotiplerinde sütten kesim yaşında (90 gün) yaşama gücü oranları sırasıyla erkeklerde % 77.11, 100.00, 89.47 ve 95.10, dişilerde % 85.06, 100.00, 90.38 ve 94.32 olup genotipler arasındaki farklılıklar istatistiki olarak önemli ( -.01) bulunmuştur. Sonuç olarak, melez genotiplerin döl ve süt verim özellikleri ile büyüme, hastalık insidansı ve yaşama gücü değerleri Kilis ırkından daha iyidir. Melez genotiplerde büyümenin daha iyi olması besi materyali olarak başarılı bir şekilde kullanılabileceklerini göstermektedir. Sayısının az olmasına rağmen F1 x G1 genotipinin döl verim özelliklerinin F1 ve G1 genotiplerine benzer, hatta daha iyi olduğu ve verimlerde geniş bir varyasyonun bulunduğu tespit edilmiştir.</Özetçe>
<Anahtar>Simental, Kilis, melezleme, süt verimi, döl verimi, büyüme, hastalık insidansı, yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>HOLŞTAYN BOĞA SPERMALARININ +400C’DE SAKLANMASINDA FARKLI SPERMA SULANDIRICILARININ MOTİLİTEYE ETKİSİ</Başlık>
<Özetçe>This study was conducted to compare Laiciphose W 488 and AndroMed extenders for maintaining sperm motility at 40C in bulls. In the study 40 ejaculates collected from 4 Holstein bulls were used. Ejaculates were divided into two groups and were diluted with Laiciphos W 488 and AndroMed. Diluted semen was cooled to +40C in 45 minutes. After that they were transferred into the refrigerator. Sperm motility was estimated daily up to day 10 post dilution. Immediately after dilution sperm motility rates were 83.37±0.37 % and 83.12±0.38 % for Laiciphos W 488 and AndroMed extenders, respectively. Sperm motility for the samples diluted with AndroMed on day 3 was above 50 % in all bulls studied. However, motility rates in sperm samples diluted with Laiciphos W 488 were higher than 50% in 2 bulls only. Motility rates gradually decreased day by day after day 3 post-dilution and, finally, dropped zero on day 10 in the both extender groups. As a result, it was concluded that bull sperm diluted with both extenders which can be used for artificial insemination during 3 days at +40C and no significant difference was determined between extenders on the preservation of sperm motility.</Özetçe>
<Anahtar>AndroMed, Boğa Sperması, Laiciphose 488, Motilite</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YUMURTA KOLESTEROL DÜZEYİNE ETKİ EDEN FAKTÖRLER (DERLEME)</Başlık>
<Özetçe>Son yıllarda kanatlı sektöründeki bilimsel ve teknolojik gelişmeler, yumurtanın bol ve ekonomik bir şekilde üretilmesine olanak sağlamışsa da, tüketiminde istenilen düzeye ulaşmak henüz mümkün olmamıştır. Bunun da en önemli nedenleri, tüketim alışkanlığı, yumurtanın yüksek kolesterol içeriği ve kolesterolce zengin gıdaların koroner kalp yetmezliği ve arteroskleroza yol açan etkenlerin başında yer alması şeklindeki düşüncelerdir. Bu konuda gerçeği yansıtmayan yayınların yapılması, insanlarda kolesterol korkusunun oluşmasına neden olmuş ve böylece yumurta arzulanan değil, korkulan bir besin kaynağı haline gelmiştir. Sadece koroner kalp hastalığı bakımından risk grubuna giren kişilerin gıdalarla kolesterol alınımını sınırlandırmaları gerekirken, sağlık problemi bulunmayanların yumurta gibi bazı temel gıdaların tüketiminden vazgeçmeleri de gereksiz kabul edilmektedir. Bu nedenlerle son yıllarda yumurtanın önemini belirtici açıklamalar ve yazılı metinler yaygınlaşmaya başlamış, araştırmacılar tarafından yumurtanın besin içeriğini ve kalitesini artırıcı çalışmalar hız kazanmıştır. Yumurtanın kolesterol düzeyini azaltıcı uygulamalar da bunlardan birisidir. Araştırmacılar tarafından yumurtanın kolesterol içeriğini düşürmek amacıyla pek çok çalışma yapılmaktadır. Rasyonda saponin, selüloz, krom, sorboz, bazı ilaçlar, probiyotik, bakır, C vitamini kullanımı bunlardan bazılarıdır. Rasyonda bu uygulamaların gerçekleştirilmesiyle bazı araştırmalarda olumlu yanıt alınırken, bir kısmında yumurta kolesterolünde değişim olmamakta ve hatta düzeyi artmaktadır. Yumurta ile atılan kolesterolün embriyonun hayatta kalması için önem taşıması nedeniyle, yumurta kolesterolünü düşürmeye yönelik çalışmalarda istenilen başarı tam anlamıyla elde edilememektedir.</Özetçe>
<Anahtar>Yumurta, kolesterol, rasyon</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YEŞİL DÖNEMDE MERADA OTLATMA VE KONSANTRE YEM İLAVESİNİN MERA KALİTESİ İLE MORKARAMAN VE TUJ KUZULARDA BÜYÜME, RUMEN pH, TOPLAM UÇUCU YAĞ ASİTLERİ, AMONYAK AZOTU’NA ETKİSİ</Başlık>
<Özetçe>Bu çalışmada, yeşil dönemde merada otlatma ve konsantre yem ilavesinin meranın besin madde içerikleri ile Morkaraman ve Tuj ırkı kuzuların canlı ağırlık artışı, rumen pH, toplam uçucu yağ asitleri (TUYA) ve amonyak azotu (NH3-N) değerlerine etkisi araştırılmıştır. Vejetasyona bağlı olarak otlatma yapılan meranın kuru madde (KM) içeriği % 23.08-45.34, ham protein (HP) % 6.72-17.18, ham selüloz (HS) % 23.78-36.45 olarak belirlenmiştir. Irklar arasında canlı ağırlık ve canlı ağırlık artışı üzerine merada otlatma ve konsantre yem ilavesinin önemli bir etkisi olmamıştır. Toplam deneme periyodunda (70 gün) merada otlatılan grup 14.52 kg, konsantre yem ilavesi yapılan grup 17.40 kg canlı ağırlık kazanmış, canlı ağırlık artışı bakımından yemleme grupları arasındaki fark önemli bulunmuştur (-.05). Denemede konsantre yem ilavesi yapılan grup, merada otlayan gruba göre daha düşük ruminal pH’ya sahip iken, TUYA ve NH3-N değerleri merada otlayan ve konsantre yem ilavesi yapılan gruplar arasında farklılık göstermemiştir (P>0.05).</Özetçe>
<Anahtar>Mera, İlave Yemleme, Kuzu, Büyüme, Rumen Parametreleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ÜRE-MELAS YALAMA BLOKLARINDAKİ SERTLEŞTİRİCİ MADDE VE MELAS DÜZEYİNİN BLOK TÜKETİMİNE ETKİSİ</Başlık>
<Özetçe>Bu çalışma Üre-Melas Yalama Bloklarına (UMYB) katılan değişik sertleştirici maddelerin ve farklı düzeyde katılan melas miktarının günlük blok tüketimi üzerine olan etkisini araştırmak amacıyla iki deneme halinde yürütülmüştür. İlk denemede, 3 baş erkek tokluya bireysel kafeslerde ad libitum olarak verilen arpa samanı ile birlikte çimento, derz ya da sönmemiş toz kireç kullanılarak imal edilen bloklar verilmiştir. Deneme 3x3 Latin Kare Dizaynı düzeninde yürütülmüş ve her periyot 21 gün devam etmiştir. İkinci denemede, 20 baş erkek kuzu (7 aylık) 4 gruba ayrılarak gruplara sırasıyla % 30, % 35, % 40 ve % 45 düzeylerinde melas içeren bloklar verilmiştir. Hayvanlar 21 gün süreyle arpa samanı ile ad libitum olarak bireysel kafeslerde beslenmişlerdir. Yapımında derz ve kireç kullanılan blokların tüketimleri sırasıyla 110.4 ve 178.4 g/gün olarak tespit edilmiştir. Çimentolu blok ilk iki gün 321-461 g/gün düzeyinde tüketildiği için denemeden çıkarılmıştır. Farklı düzeylerde melas içeren blokların günlük tüketimleri sırasıyla 109.8, 115.2, 129.2 ve 132.8 g/gün olarak kaydedilmiştir (-.001). Sonuç olarak ÜMYB yapımında sertleştirici madde olarak derz kullanımının en iyi sonucu verdiği ve blok içine katılan melas miktarı arttıkça buna paralel olarak günlük blok tüketiminin de arttığı tespit edilmiştir.</Özetçe>
<Anahtar>Üre melas yalama bloğu, sertleştirici madde, melas oranı, blok tüketimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SÜTÜN KOVA VE EMZİKLİ KOVA İLE VERİLMESİNİN ESMER BUZAĞILARDA BÜYÜME VE YEMDEN YARARLANMA ÜZERİNE ETKİSİ</Başlık>
<Özetçe>Bu araştırma normal kova ve emzikli kova ile sütle beslemenin erken sütten kesim programında yetiştirilen Esmer buzağıların büyüme performansı ve yemden yararlanma özellikleri üzerine etkilerini karşılaştırmak amacıyla yapılmıştır. Yirmiyedi baş yeni doğmuş Esmer buzağı (15 erkek, 12 dişi) normal kova ve emzikli kova muamele gruplarına ayrılmış ve 5 hafta süreyle tam yağlı sütle beslenmiştir. Sütle besleme döneminde, buzağılara verilen süt miktarı buzağıların doğum ağırlıklarının % 8’i kadar sabit bir düzeyde tutulmuştur. Kova veya emzikli kova ile sütle beslenen buzağılarda sırasıyla sütten kesim (44.1±1.9 kg ve 46.4±1.4 kg) ve 6 ay ağırlıkları (136.0±3.5 ve 142.8±2.6 kg) bakımından istatistiksel olarak önemli farklılıklar bulunmamıştır. Doğum-sütten kesim ve doğum-6 ay arası toplam canlı ağırlık artışları ile yemden yararlanma özellikleri de sütün verilme yöntemlerinden önemli derecede etkilenmemiştir. Doğum ile 6 aylık yaş arası dönemde, vücut uzunluğu, cidago yüksekliği, göğüs derinliği, göğüs çevresi ve ön incik çevresi gibi vücut ölçülerindeki artış üzerine de sütün verilme yöntemlerinin önemli bir etkisi olmamıştır. Elde edilen sonuçlar normal kova ile sütle beslemenin emzikli kovaya kıyasla önemli derecede fark oluşturmayacağını göstermiştir. Emzikli kova yerine daha ekonomik olan normal kova kullanımının erken sütle besleme programlarında buzağıların büyüme performansı ve yemden yararlanma özelliklerine herhangi bir olumsuz etki yapmadığı sonucuna varılmıştır.</Özetçe>
<Anahtar>Esmer, buzağı, emzikli kova, kova, sütle besleme, büyüme, yemden yararlanma</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI YAŞLARDA BESİYE ALINAN SİMENTAL TOSUNLARDA BESİ PERFORMANSI VE OPTİMUM KESİM AĞIRLIKLARI</Başlık>
<Özetçe>Bu araştırma farklı yaş ve canlı ağırlıklarda besiye alınan Simental ırkı tosunların optimum besi sonu ağırlıklarının tespit edilmesi amacı ile yapılmıştır. Araştırmanın materyalini her grupta 8 baş olmak üzere toplam 24 baş Simental erkek dana oluşturmuştur. Sabit duraklı kapalı ahır sisteminde yapılan beside kaba yem olarak buğday samanı ve yaş şeker pancarı posası, kesif yem olarak da buğday kırığı, ayçiçeği tohumu küspesi, kepek, melas ile tuz, mineral ve vitamin karışımından oluşan İşletmede hazırlanan yem verilmiştir. Araştırma gruplarının ortalama besi başı ağırlıkları I, II ve III. grupta sıra ile 230.5, 134.1 ve 118.0 kg, yaşları ise 290.5, 175 ve 134.9 gün olarak gerçekleşmiştir. Ortalama kâr analizi yapılmak suretiyle grupların birim zamanda en yüksek ortalama kârın sağlandığı optimum besi sonu ağırlıkları 505.7, 505.9 ve 504.8 kg, bu dönemde besi süreleri 224, 308 ve 364 gün tespit edilmiştir. Birim başına toplam kârın en fazla olduğu ekonomik optimum nokta düzeyinde ise canlı ağırlıklar aynı sıra ile 578.3, 534.1 ve 504.8 kg, besi süreleri 294, 336 ve 364 gün bulunmuştur. Gruplar sırası ile 304, 381 ve 382 gün besi sürelerinde 581.6, 562.6 ve 507.9 kg canlı ağırlıkta kesime sevk edilmiştir. Optimum besi sonu ağırlığı döneminde gruplarda günlük ortalama canlı ağırlık kazançları, sırası ile 1228, 1207 ve 1062 g tespit edilmiş üçüncü grupla diğer iki grup arasındaki fark istatistik bakımdan önemli (-.01), birinci ve ikinci gruplar arası fark önemsiz bulunmuştur. Bu dönemde 1 kg canlı ağırlık artışı için tüketilen yem miktarı sırası ile 18.7, 14.9 ve 15.4 kg, kuru madde miktarı ise 9.3, 7.4 ve 7.7 kg tespit edilmiştir. Kesim ve karkas özelliklerinden sıcak ve soğuk karkas randımanları gruplarda sırasıyla % 62.02 ve 61.97, 59.75 ve 60.57, 61.34 ve 59.33’i, karkasta kemik oranı 15.46, 14.90 ve 15.16’i, böbrek yağı 9.36, 7.76 ve 6.16 kg bulunmuştur. Ekonomik analizlerde gider unsurları içerisinde hayvan alım bedelinin en yüksek paya sahip olduğu ve besinin kârlılığını önemli ölçüde etkilediği belirlenmiştir. Optimum besi sürelerinde en düşük maliyetin ve dolayısıyla en yüksek kârın ikinci grupta sağlandığı belirlenmiştir. Araştırma sonucunda Simental erkek danaların optimum besi sonu ağırlıklarının 500 kg civarında olduğu, kesime sevk edilen hayvanların yerine hayvan temininde güçlük çekildiği durumlarda 550 kg düzeyine çıkabileceği belirlenmiştir. Besi başlangıcı için en uygun yaş ve canlı ağırlığın ise 6 ay ve 135 kg olduğu bulunmuştur.</Özetçe>
<Anahtar>Simental, optimum besi sonu ağırlığı, kesim, karkas özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>İNEKLERDE SÜPEROVULASYON VE EMBRİYO TRANSFERİ ÇALIŞMALARI</Başlık>
<Özetçe>Bu çalışmada; enstitü şartlarında süperovulasyonları yapılan hayvanların embriyo transferleri gerçekleştirilerek, elde edilen embriyoların taze transferleri yapılmış ve gebelik sonuçları incelenmiştir. Süperovulasyonları yapılan 12 baş inekte gerçekleştirilen 22 uterus yıkaması sonucu 75 embriyo ve ovum bulunmuştur. Bunlardan, 20’si (%26.6) iyi, 10’u (%13.3) vasat, 4’ü (%5.3) zayıf kalitede, 25’i (%33.3) dejenere ve 16’sı (%21.3) döllenmemiş ovum olarak tespit edilmiştir. Taze olarak transferleri yapılan 10 embriyodan 7 (%70) gebelik sağlanmıştır.</Özetçe>
<Anahtar>Süperovulasyon, Taze embriyo, PMSG, Transfer</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YEM KATKI MADDESİ OLARAK KULLANILAN BİYOTEKNOLOJİK ÜRÜNLER (DERLEME)</Başlık>
<Özetçe>Antibiyotik ve kemoterapötikler yıllardır hayvan besleme alanında büyümeyi teşvik, verim artışı ve infeksiyoz hastalıklardan korunma amacıyla kullanılmaktadır. Fakat hayvan ve insan sağlığı açısından bakteriyel direnç gelişimi gibi bazı risklerde taşımaktadırlar. Bu nedenle son yıllarda probiyotik, organik asit ve enzimlerin alternatif olarak kullanımı güncellik kazanmıştır. Probiyotikler yararlı mikroorganizmalardan oluşmuş biyolojik ürünlerdir. Sindirim sistemi mikroflorasını yararlı mikroorganizmalar lehine değiştirerek yemden yararlanmayı arttırırlar. Enzimler ve organic asitler çoğunlukla probiyotik bakteriler veya mantarlardan elde edilir. Enzimler yemin sindirilebilirliğini arttırmak için, organik asitler ise bağırsak pH’ını düşürerek patojen bakterilerin gelişimini engellemek için kullanılır.</Özetçe>
<Anahtar>Yem katkı maddesi, probiyotik, organik asit, enzim</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>GEBELİK TANINMASINDA İNTERFERON TAU (INF?)</Başlık>
<Özetçe>IFN?; uterus epitelyumu üzerinde, östrojen ve oksitosin reseptörleri için genlerin kopyalanmasını baskılayarak etkisini gösterir. Bu etki uterusun luteolitik mekanizmasının gelişmesini durdurur. Korpus luteum ile progesteron salgılanmasının devamı garanti altına alınır ve gebelik devam eder. IFN?’nun koyunlarda 12-15 nci ve sığır ile keçilerde 14-17 nci günlerde salınması gebeliğin anne tarafından tanınması için önemlidir.</Özetçe>
<Anahtar>Interferon Tau, Gebelik</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>İÇ ANADOLU ŞARTLARINDA DEVEKUŞLARININ KULUÇKA SONUÇLARI</Başlık>
<Özetçe>Çalışmada İç Anadolu Bölgesinde üretilen devekuşu yumurtalarının iki yıl yapay kuluçka sonuçları incelenmiştir. Hayvanlar yumurtlamaya her iki yılda da Mart ayında başlamış, Ağustos ayına kadar devam etmiştir. Yumurtaların ortalama ağırlığı 1583 g olmuştur. Çalışmada ortalama dölsüzlük oranı %18.63 olarak tespit edilmiştir (1 inci yıl %17.61, 2 nci yıl %20.00). Ortalama kuluçka süresi 43.06 gün olarak belirlenmiştir. Kuluçka uygulamasının ilk aylarında kuluçka süresinin uzun olduğu (45.3-47.6), Nisan ayından itibaren düştüğü tespit edilmiştir. Çalışmada kuluçka randımanı 1 inci yıl %66.19; 2 nci yıl %60.00; çıkım gücü 1 inci yıl %80.35; 2 nci yıl %75.00 bulunmuştur. Kuluçkaya konulan yumurtalar kuluçka süresi sonunda 1 inci yıl %15.66; 2 nci yıl %13.83 oranında ağırlık kaybetmiştir. Çalışmada elde edilen civcivlerin canlı ağırlık ortalaması 1067 g civarında bulunmuştur. Bu da yumurta ağırlığının %65-67’sini oluşturmaktadır. Malpozisyon ve embriyonik ölümler 1 inci yıl %8.10 ve %14.29, 2 nci yıl %5.81 ve %15.48 olarak tespit edilmiştir.</Özetçe>
<Anahtar>Depolama, devekuşu, embriyonik ölüm, kuluçka, malpozisyon, yumurta</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AKKARAMAN IRKI KOÇLARDA BAŞLICA SPERMATOLOJİK ÖZELLİKLER</Başlık>
<Özetçe>Çalışmanın amacı, Akkaraman ırkı koçlardan alınan spermaların muayenesiyle başlıca spermatolojik özelliklerini ortaya koymaktır. Bu denemede 3 baş Akkaraman ırkı koç kullanılmıştır. Araştırma boyunca, koçlardan sperma sonbaharda (çiftleşme mevsimi) her gün sun’i vagina yöntemiyle alınmıştır. Her koçtan (n=21) elde edilen örneklerin ejakülat miktarı, spermatozoa motilitesi, spermatozoa yoğunluğu, anormal spermatozoa oranı, ölü spermatozoa oranı ve spermanın pH değeri ortalamaları sırasıyla 1.6 ml, % 80.0, 3.182X109/ml, % 19.62, % 22.10 ve 6.7 olarak kaydedilmiştir. Spermatozoanın baş, kuyruk ve diğer deformasyonları % 5.0, % 8.4 ve % 0.4 saptanmıştır.</Özetçe>
<Anahtar>Akkaraman koç, sperma özelikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AFYON KOŞULLARINDA YETİŞTİRİLEN KOÇLARDA AŞIM SEZONU ÖNCESİ, ESNASI VE SONRASINDA TESTİSLERİN MORFOMETRİK ÖLÇÜMLERİ İLE DİĞER SPERMATOLOJİK ÖZELLİKLER ARASINDAKİ İLİŞKİNİN ARAŞTIRILMASI</Başlık>
<Özetçe>Afyon koşullarında yetiştirilen koçlarda, aşım sezonu öncesi, esnası ve sonrasında testislerin morfometrik ölçümleri ile spermatolojik özellikler arasındaki ilişkinin araştırılması ve aşım sezonunun belirlenmesi amacıyla yapılan bu çalışmada, 3-4 yaşlarındaki Dağlıç, Sakız, İvesi ve Akkaraman koçlardan üçer baş olmak üzere toplam 12 baş koç materyal olarak kullanılmıştır. Hayvanların her birinden aşım sezonu öncesi (Haziran-Ağustos), esnası (Eylül-Kasım) ve sonrasında (Aralık-Şubat) haftada iki kez sperma, haftada bir kez morfometrik testis ölçüleri ve ayda iki kez kan serumu alınarak değerlendirilmiştir. Aşım sezonu öncesinde koçların, scrotum çevreleri ve hacimleri ile koçların reaksiyon süreleri (r =0.94, r=0.93) ve anormal spermatozoid oranları (r=0.95) arasında pozitif, scrotum kalınlıkları ile spermatozoid motiliteleri (r=-0.89) arasında ise negatif korelasyonlar önemli (-.05) bulunmuştur. Aşım sezonu esnasında koçların, testis kalınlıkları ile sperma miktarları (r=0.98) ve viskoziteleri (r=0.97) arasında önemli (-.01) pozitif korelasyonlar belirlenirken koçların reaksiyon süreleri ile scrotum kalınlıkları (r=-0.89) arasında ve testis uzunlukları ile sperma miktarları (r=-0.91) ve viskoziteleri (r=-0.92) arasında önemli (-.05) negatif korelasyonlar belirlenmiştir. Aşım sezonu sonrasında ise koçların, testis kalınlıkları ile sperma miktarları (r=-0.97), viskoziteleri (r=-0.97), spermatozoitlerin kitle hareketleri (r=-0.97) ve motiliteleri (r=-0.96) arasında önemli (-.01) negatif korelasyonlar bulunmasına rağmen scrotum çevreleri ile koçların reaksiyon süreleri (r=0.97) (-.01) ve anormal spermatozoid oranları (r=0.93) (-.05) arasında önemli pozitif korelasyonlar bulunmuştur. Koçların aşım sezonu öncesi, esnası ve sonrasındaki morfometrik testis ölçümleri ve spermatolojik özelliklerindeki değişimler arasındaki fark önemli (-.05) bulunmuştur. Ayrıca koçların kan serumu testesteron miktarları üzerine aşım sezonunun etkisi önemli (-.01) bulunmuş olup, en yüksek değerler aşım sezonu esnasında elde edilmiştir. Sonuç olarak, Afyon koşullarında yetiştirilen koçlarda aşım sezonunun, Ağustos ayının ikinci yarısından itibaren başladığı ve Kasım ayının birinci yarısından itibaren sona erdiği ve morfometrik testis ölçüleri ve diğer spermatolojik özellikler arasındaki korelasyon bulguları göz önüne alınarak morfometrik testis ölçüm sonuçlarının damızlık seçiminde bir kriter olarak kullanılabileceği kanaatine varılmıştır.</Özetçe>
<Anahtar>Afyon, aşım sezonu, koç, spermatolojik özellik, testis ölçüsü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI SULANDIRICILAR KULLANILARAK DONDURULMUŞ ÇÖZDÜRÜLMÜŞ KOÇ SPERMASI İLE LAPAROSKOPİK İNTRAUTERİN TOHUMLAMA</Başlık>
<Özetçe>Bu çalışmada, koç spermaları taurin içeren Tris ve Hepes sulandırıcıları ile sulandırıldıktan sonra sıvı azot buharında dondurulmuştur. Dondurulmuş ve nativ koç sperması kullanılarak laparoskopik yöntemle intrauterin tohumlanan koyunlarda (her grupta 20’şer olmak üzere toplam 60 koyun), gebelik ve doğum oranları karşılaştırılmıştır. Tris ve Hepes sulandırıcıları ve nativ sperma ile tohumlanan koyunlarda gebelik oranları sırasıyla % 50, % 50 ve % 55, doğum oranları ise % 45, % 50 ve % 55 olarak belirlenmiştir. Sonuç olarak; Tris, Hepes sulandırıcıları ve nativ sperma ile intrauterin tohumlanan koyunlarda, gebelik ve doğum oranları arasında istatistiki olarak önemli bir fark bulunmamıştır.</Özetçe>
<Anahtar>Dondurulmuş koç sperması, intrauterin tohumlama, laparoskopik teknik</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BALARILARINDA ÜREME ÖZELLİKLERİ VE SUN`İ TOHUMLAMANIN KULLANIMI (DERLEME)</Başlık>
<Özetçe>Bu derlemede, ana ve erkek arıların üreme organları ve doğal çiftleşme davranışları anlatılmaya çalışılmıştır. Bunun yanısıra, sun`i tohumlamanın arı ıslah çalışmalarında oldukça gerekli ve önemli olduğu saptaması yapıldıktan sonra, tohumlama tekniğinin gelişimi bir düzen halinde sunulmuştur. Sun`i tohumlama uygulamaları ve tohumlama sonuçlarını etkileyen değişik faktörler ayrıntılarıyla belirtilmiştir.</Özetçe>
<Anahtar>Balarısı, üreme, sperma, sun`i tohumlama</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KEKLİKLERDE YUMURTA VERİMİ ve KULUÇKA (DERLEME)</Başlık>
<Özetçe>Dünyada av kuşları içerisinde önemli bir paya sahip olan kekliğe son yıllarda ülkemizde de ilgi artmaya başlamıştır. Fakat bu konu ile ilgili araştırma ve bilgi yeterli değildir. Yetiştiriciliğe başlayacak olan kişiler, kekliklerin verim performansları ile ilgili yeterince bilgiye sahip değillerdir. Bu çalışmada kekliklerin yumurta verimi ve kuluçka özellikleri ile ilgili bilgiler aktarılmıştır.</Özetçe>
<Anahtar>Keklik, Yumurta Verimi, Kuluçka.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KOYUNLARDA KOÇ ETKİSİNDEN YARARLANARAK KIZGINLIK AKTİVİTESİNİN DÜZENLENMESİ (DERLEME)</Başlık>
<Özetçe>Koyunculuk genellikle ekstansif olarak yapıldığı ve daha az emek ve sermaye gerektirdiği için yetiştiriciler arasında yaygın olarak tercih edilen bir hayvancılık koludur. Koyun yetiştiriciliğinde verimliliği etkileyen kritik dönemlerden biri olan tohumlama döneminde ve öncesinde koçların sürekli olarak koyunların arasında bulundurulması koç etkisinden gereği gibi yararlanma olanaklarını sınırlamaktadır. Koç etkisi ile koyunların senkronize şekilde östrus göstermeleri, gebe kalmaları ve kuzulamaları sağlanabilir. Ekonomik olması, kolay uygulanabilmesi ve hormon uygulamalarının aksine hayvansal ürünlere herhangi bir yan etkisinin olmaması, koç etkisinden yararlanmayı avantajlı kılmaktadır.</Özetçe>
<Anahtar>Anöstrus, feromen, koç etkisi, koyun</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ALABALIK (GÖKKUŞAĞI ALABALIĞI) SPERMASININ DONDURULMASI VE DEĞERLENDİRİLMESİ</Başlık>
<Özetçe>Bu araştırmada, gökkuşağı alabalığında spermatolojik parametreler ve aralarındaki korelasyonlar değerlendirilmiştir. Ayrıca, iki farklı sulandırıcıyla (Sulandırıcı I ve II) spermalar dondurularak önemli olan spermatolojik özellikler belirlenmiş ve bu sulandırıcıların spermatozoa canlılığı üzerine etkileri incelenmiştir. Spermanın dondurulmasında tesadüfi seçilmiş 24 gökkuşağı alabalığından alınan ejakulatlar kullanılmıştır. Çalışmada kullanılan alabalıklardan, masaj yöntemiyle sperma alınarak spermatolojik özellikler [sperma miktarı (ml), spermatozoa motilitesi (%), spermatozoa yoğunluğu (x 109 /ml), pH] tespit edilmiştir. Sperma iki farklı sulandırıcı kullanılarak, sıvı azot buharında dondurulmuştur. Araştırmada, balıklardan alınan toplam 24 ejakülatta saptanan spermatolojik özelliklerden ejakülat miktarı 19.75±2.07 ml, spermatozoa motilitesi %89.58±1.04, spermatozoa yoğunluğu 12.71±6.37 x 109 spermatozoon/ml ve sperma pH’sı 7.02±0.02 olmuştur. Sperma miktarı ile spermatozoa yoğunluğu arasında negatif yönde bir korelasyon tesbit edilmiştir (-.05). Yapılan muayeneler sonucunda sulandırıcı I’de çözüm sonrası spermatozoa motilitesi ve pH sırasıyla %77.08 ve 6.85; sulandırıcı II için ise aynı değerler sırasıyla %72.50 ve 6.79 olarak saptanmıştır. İstatistiki değerlendirme sonucunda sulandırıcı I ve II arasında spermatozoa motilitesi yönünden önemli (-.05 ) bir farklılık tespit edilmiştir. Dondurulmuş sperma ile yapılan sun`i tohumlama uygulamalarında ise yine sulandırıcı I ve II için ayrı ayrı denemeler yapılmıştır. Fertilizasyon sonuçları 15. gündeki “göz lekesi” oluşumuna göre yumurtalarda sayım yapılmak suretiyle hesaplanmıştır. Buna göre, sulandırıcı I için %56.08 ve sulandırıcı II için ise %50.05 oranlarında fertilizasyon başarısı elde edilmiştir. Sonuç olarak, alabalık spermasının dondurulabilirliği ortaya konulmuş ve sulandırıcı I (BSA içeriyor), diger sulandırıcıdan çözüm sonu spermatozoa motilitesi ve fertilizasyon oranı açısından daha üstün sonuçlar vermiştir.</Özetçe>
<Anahtar>Gökkuşağıalabalığı, sperma, kryopreservasyon, fertilizasyon, sun`i tohumlama</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SERT İKLİM ŞARTLARINDA YETİŞTİRİLEN ESMER VE SİYAH ALACA IRKI DİŞİ DANALARDA ADAPTASYON İNDEKSİ ÜZERİNE BİR ÇALIŞMA</Başlık>
<Özetçe>Atatürk Üniversitesi Araştırma ve Uygulama Çiftliğinde yürütülen bu araştırmada 6-12 aylık yaşta 57 baş Siyah-Alaca ve Esmer dişi danaya ait 183 ölçüm kullanılmıştır. Periyodik olarak, bir yıl boyunca, hayvanların rektal sıcaklık ve solunum sayıları ölçülmüş ve AI (Adaptasyon İndeksi) değerleri hesaplanmıştır. Araştırma süresince, barınakların sıcaklık ve nispi nem oranları kayıt edilerek SNI (Sıcaklık Nem İndeksi) değerleri de belirlenmiştir. Her iki ırkın fizyolojik özellikleri danalar için bildirilen sınırlar içinde tespit edilmiştir. AI bakımından ırklar arasında önemli farklılıklar tespit edilmiştir (-.001). Mevcut şartlarda Esmerler Siyah-Alacalara göre daha iyi uyum göstermiştir. Her iki ırkın AI yönünden zorlanım gösterdiği aylar Temmuz-Ağustos ve özellikle bu aylarda öğle saatleri olmuştur (AI=1.412 ve 1.448). Sabah ve öğle ölçümlerine ait AI ve THI arasında pozitif yüksek (0.937 ve 0.969), AI ve nispi nem arasında negatif yüksek (-0.776 ve –0.890) korelasyon belirlenmiştir.</Özetçe>
<Anahtar>Sıcaklık-Nem İndeksi, Adaptasyon İndeksi, Siyah-Alaca, Esmer</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AFYON İLİ SIĞIR BESİ İŞLETMELERİNDE KÂRLILIK VE VERİMLİLİK ANALİZLERİ</Başlık>
<Özetçe>Bu araştırmada, Afyon İli sığır besi işletmelerinin kârlılık ve verimlilikleri ekonometrik model yardımıyla analiz edilerek, kaynak kullanımında etkinliğin artırılması için alınması gerekli önlemlerin belirlenmesi amaçlanmıştır. İldeki sığır besiciliğinde besi başı canlı ağırlığı 219 kg, besi sonu canlı ağırlığı 457 kg ve ortalama besi süresi de 194 gün olarak bulunmuştur. Ortalama günlük canlı ağırlık artışı 1.233 kg, kuru madde cinsinden yemden yararlanma oranı da 9.57 kg olarak hesaplanmıştır. Araştırmada kullanılan girdi unsurlarının toplam girdi içerisindeki payları; besi materyali %53.60; yem %29.95; işçilik %6.25; veteriner-sağlık giderleri %2.27; bakım-onarım ve amortisman giderleri %1.28 ve diğer giderler %6.47 olarak tespit edilmiştir. Girdi unsurlarının her biri için hesaplanan Marjinal Değer Prodüktiviteleri tüm işletmeler üzerinden; besi materyalinde 0.84 TL, yemde 0.97 TL, işçilikte 1.08 TL, veteriner-sağlıkta 14.27 TL ve diğer giderlerde 0.99 TL olarak bulunmuştur. İl genelinde ölçeğin verimi 1.082 olarak hesaplanmıştır. İlde sığır besiciliğinde ekonomik rantabilite oranı 16.61; mali rantabilite oranı 17.07; rantabilite faktörü ise 13.79 olarak tespit edilmiştir. İşletmelerin fiili ve tahmini üretim değerlerinden yararlanılarak hesaplanan ortalama verimlilik endeksleri değerleri; küçük ölçekli işletmelerde 97.65; orta ölçekli işletmelerde 99.70 ve büyük ölçekli işletmelerde ise 100.92 olarak hesaplanmıştır.</Özetçe>
<Anahtar>Cobb-Douglas, Kârlılık, Maliyet, Sığır Besiciliği, Verimlilik</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DEVEKUŞU ETİNİN ÖZELLİKLERİ (DERLEME)</Başlık>
<Özetçe>Önceleri sadece tüyü ve derisi için avlanan yabani devekuşları bugün G. Afrika, Amerika Birleşik Devletleri’nin güney bölgeleri,bazı Avrupa ülkeleri ve İsrail’ de özellikle derisi ve etine olan talebi karşılamak ve damızlık ihtiyacına cevap verebilmek amacıyla ticari çiftliklerde yetiştirilmektedir. Devekuşu eti üzerinde yapılan bilimsel çalışmalar protein oranı bakımından sığır etine eşdeğer olduğunu, sığır etine göre daha düşük yağ ve kolesterol içerdiğini, lezzet ve tekstür yönünden kabul edilebilir olduğunu, karkas randımanının % 58.51 olduğu ve bu değere sığıra göre daha kısa besi süresi ve daha iyi yemden yararlanma değeri ile ulaştığını göstermektedir.</Özetçe>
<Anahtar>Devekuşu, et özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ÇAYIR-MERANIN KARS YÖRESİ ÇİFTLİK HAYVANLARININ BESLENMESİ VE HASTALIK OLUŞTURMA-BULAŞTIRMADAKİ ROLÜ</Başlık>
<Özetçe>Kars yöresi doğal çayır-mera alanı ve verimliliği ile ruminant varlığı bakımından Türkiye’nin önde gelen bölgelerindendir. Yöre hayvancılığı yaz aylarında çayır-mera otlatmasına dayalıdır. Bu nedenle çayır-meranın besinsel değeri ile hayvanlarda hastalık oluşturucu veya bulaştırıcı etkilerinin bilinmesi önem arz etmektedir. Kars yöresi çayır-meralarının botaniksel bileşiminde buğdaygiller % 55-65, baklagiller % 23-30, diğer familyalara ait bitkiler ise %13-15 oranında bulunmaktadır. Otlatma sezonu boyunca ortalama besin madde içerikleri kuru madde (KM) % 28.87, organik madde (OM), ham protein (HP), ham yağ (HY), ham selüloz (HS), ham kül (HK), azotsuz öz madde (NÖM) ve nötral deterjan fiber (NDF) değerleri ise sırasıyla % 90.68, 15.02, 2.01, 29.95, 9.32, 43.69, 57.69 (% KM) düzeyindedir. Çayır-meralar, otlatma mevsiminde başta sığır ve koyun olmak üzere tüm herbivorların yaşama payının ötesinde önemli ölçüde verim payını da (et, süt, yapağı) sağlamaktadır. Bununla birlikte çayır-meraların bazı zararlı maddeler içermesine bağlı hastalıklar ile otlatma sezonu boyunca antraks, brusellosis, koksidiyosis gibi enfeksiyöz ve paraziter hastalıkların bulaşmasında önemli rol oynamaktadır.</Özetçe>
<Anahtar>Çayır-Mera, Besin Değeri, Hayvan Besleme, Hastalık</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BILDIRCINLARDA CİNSEL OLGUNLUK MEVSİMİNİN BAZI YUMURTA KALİTE ÖZELLİKLERİNE ETKİSİ</Başlık>
<Özetçe>Bu çalışma bıldırcınlarda cinsel olgunluk mevsiminin yumurta kalitesine etkisini belirlemek amacıyla yapılmıştır. Araştırmanın canlı materyali Şubat, Mayıs ve Ekim aylarında kuluçkadan çıkarılan ve sırasıyla Nisan (Bahar), Temmuz (Yaz) ve Aralık (Kış) aylarında yumurtlamaya başlayan üç bıldırcın grubundan oluşmuştur. Bu üç bıldırcın grubundan elde edilen yumurtalar yumurtlama periyodunun ilk 12 haftası süresince yumurta ağırlığı, yumurta kabuk ağırlığı, kabuk kalınlığı ve yumurta iç kalite özellikleri yönünden incelenmiştir. Verilerin değerlendirilmesinde varyans analizi ve önem kontrolü için Duncan testi kullanılmıştır. Araştırma sonuçları ilk yumurtlama mevsiminin yumurta ağırlığı ve bazı iç ve dış yumurta kalite özellikleri üzerine önemli (-.05) ölçüde etkili olduğunu göstermiştir. Yumurta ağırlığı ilk yumurtalarını kış döneminde yumurtlayan grupta diğer gruplara göre önemli (-.05) ölçüde yüksek bulunmuştur.</Özetçe>
<Anahtar>Bıldırcın, cinsel olgunluk mevsimi, yumurta ağırlığı, yumurta kabuk ağırlığı, yumurta kabuk kalınlığı, yumurta iç kalitesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BROYLER ÜRETİMİNDE FARKLI YEM KISITLAMASI UYGULAMALARININ VERİM ÖZELLİKLERİ ÜZERİNE ETKİLERİ</Başlık>
<Özetçe>Bu çalışma, yemleme süresini sınırlayarak ya da dönüşümlü yemleme uygulayarak yapılan erken dönem yem kısıtlamasının broyler verim özellikleri üzerine etkilerini araştırmak amacıyla yapılmıştır. Araştırmanın canlı materyalini 1500 adet günlük broyler erkek civciv oluşturmaktadır. Araştırmada bir kontrol (G1), 23-27 günlük yaşlarda yemleme süresi 8 saat kısıtlanan (G2) ve 23-27 günlük yaşlarda dönüşümlü yemleme yapılan (G3) olmak üzere toplam üç grup bulunmaktadır. Canlı ağırlıklarda gruplar arasında 4., 5. ve 6. haftalarda önemli (-.01, -.01 ve -.05) farklılıklar bulunmuştur.G1,G2 ve G3’ün 6. hafta canlı ağırlıkları sırasıyla 2109.5 g., 2116.8g. ve 2032.3 g. bulunmuştur. Piliç başına toplam yem tüketimi G1,G2 ve G3’te sırasıyla 4123.13g., 4062.26g. ve 3923.28 g.bulunmuş ve yemden yararlanma oranları 1.95, 1.91 ve 1.93 olarak hesaplanmıştır. Toplam yaşama gücü değerleri G1,G2 ve G3’te altı hafta sonunda sırasıyla % 94.02, % 95.20 ve % 96.00 olarak hesaplanmış ,gruplar arası farklar istatistiki olarak önemsiz bulunmuştur. Broyler verim indeks değerleri G1,G2 ve G3’te sırasıyla 242.16, 251.20 ve 240.68 olarak belirlenmiştir. Bu çalışmadaki sonuçlara göre G2’de canlı ağırlığı etkileyecek düzeyde yem kısıtlaması meydana gelmemiş, dönüşümlü yemleme ertesi yemden yararlanma gücü gelişmiş olan G3’ün 2 haftalık süredeki telafi büyümesi kontrol grubunun canlı ağırlığını yakalamaya yetmemiştir.</Özetçe>
<Anahtar>Yem kısıtlaması, dönüşümlü yemleme, canlı ağırlık, yemden yararlanma, yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AKKARAMAN IRKI KOYUNLARDA TRANSREKTAL VE TRANSABDOMİNAL ULTRASONOGRAFİ YÖNTEMİ İLE ERKEN GEBELİK TANI SINIRLARININ BELİRLENMESİ</Başlık>
<Özetçe>Bu çalışmanın amacı, koyunlarda erken gebeliklerin transrektal ve transabdominal ultrasonografi ile saptanabilme sınırlarının belirlenmesi, bu döneme ait gebeliğin ultrasonografik görüntülerinin tanımlanması ve muayeneye ilişkin bazı kritik ve pratik noktaları saptamaktır. Materyal olarak tohumlama tarihlerinin 17-50. günleri arasında bulunan, toplam 57 adet Akkaraman ırkı koyun kullanıldı. Her hayvana 5 MHz problu ultrasonografi cihazı (Shimadsu SDL32, Japonya) ile transrektal ve transabdominal ultrason muayenesi uygulandı. Gebelik bulguları 60 gün sonra yapılan USG muayenesi ile doğrulandı. Transrektal USG yöntemi ile koyunlarda gebelikler tohumlamayı izleyen 17-31 günler arasında %94.7 oranında, transabdominal yöntem ile gebeliklerin 32. gününden itibaren %89.4 doğruluk oranı ile belirlendi. Gebeliğin 28-38 günleri arasında her iki yöntem de etkili bulundu. Bu iki metodun gebeliğin 17-50 gün arasında birlikte kullanılması ile %96.5 doğruluk oranı saptanmıştır. Erken gebelik ultrasonografik bulgusu olarak 17. günde, 5 mm çapında anekojenik daire, 21. günde anekojenik daire içinde 8 mm uzunluğunda ‘’C’’ harfi benzeri hipoekojenik yapı belirlendi. Gebeliğin 28, 30, 34 ve 40. günlerinde embriyo/fötüs uzunlukları sırası ile 12, 13, 21, 34 mm olarak ölçüldü. Fötüs kafatası biparietal çapı 37, 41 ve 45. günlerde sırasıyla 11, 12, 15 mm olarak saptandı. Transrektal ultrasonografik gebelik tanı etkinliği transabdominale eşit, transrektal muayene yöntemi daha kolay ve çabuk uygulanabilir bulundu. Sonuç olarak 5 MHz rektal prob kullanarak Akkaraman ırkı koyunlarda gebeliklerin transrektal ultrasonografi yöntemi ile 17-31. günler arasında, transabdominal ultrasonografi yöntemi ile 32. günden itibaren başarıyla belirlenebileceği ve tanımlanan ultrasonogrofik görüntülerin gebelik yaşının yaklaşık olarak tahmin edilmesinde faydalı olacağı kanısına varıldı.</Özetçe>
<Anahtar>Koyun, transrektal ve transabdominal ultrasonografi, erken gebelik teşhisi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARAYAKA VE BAFRA (SAKIZ x KARAYAKA G1) KOYUNLARININ LALAHAN HAYVANCILIK ARAŞTIRMA ENSTİTÜSÜ ŞARTLARINA UYUM KABİLİYETİ</Başlık>
<Özetçe>Bu araştırma ile 1997-2001 yılları arasında Lalahan Hayvancılık Araştırma Enstitüsü şartlarında yetiştirilen Karayaka ve Bafra (Sakız x Karayaka G1) koyunlarda döl verimi, kuzularda 90. güne kadar yaşama gücü, 180. güne kadar büyüme kabiliyeti ve vücut ölçüleri incelenmiştir. Karayaka ve Bafra koyunlarda doğum oranı %50.00 ve 64.08; bir doğuma kuzu sayısı 1.05 ve 1.42 olmuştur. Karayaka ve Bafra kuzularda sütten kesimde (90. gün) yaşama gücü %80.00 ve 87.74 olarak bulunmuştur (P>0.05). Her iki genotip birlikte değerlendirildiğinde 1998 yılında %75.00 olan yaşama gücü, 2001 yılında %94.59’ a yükselmiştir. Kuzularda doğum, 90. gün (sütten kesim) ve 180. gün düzeltilmiş (en küçük kareler ortalaması) canlı ağırlıkları aynı genotiplerde sırasıyla 3.26 ve 3.40 kg; 13.69 ve 13.92 kg; 22.09 ve 22.98 kg dır (P>0.05). Karayaka ve Bafra kuzularda sütten kesimde düzeltilmiş cidago yüksekliği 45.22 ve 48.90 cm; vücut uzunluğu 46.18 ve 49.52 cm; göğüs çevresi 57.52 ve 59.05 cm; göğüs derinliği 21.75 ve 22.59 cm’ dir. Sonuç olarak, Karayaka ve Bafra genotiplerinin araştırmanın ilk yılında uyum zorluğu çektiği, sonraki yıllarda uyum sağladığı belirlenmiştir.</Özetçe>
<Anahtar>Koyun, Karayaka, Bafra, Sakız, melezleme, uyum kabiliyeti, verim özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BOĞA SPERMATOZOONLARININ İN-VİTRO KAPASİTASYONU ÜZERİNE GLUKOZUN ETKİSİ</Başlık>
<Özetçe>Bu araştırmada, glukozun dondurulmuş boğa spermatozoonlarının in-vitro kapasitasyonu üzerine etkisi araştırıldı. Bu amaçla sperma, 5 mM glukoz içeren (HG) ve glukoz içermeyen (H) mediumlarda 100 mg/ml heparin ile 60 dakika inkübasyona bırakıldı. Heparin ile kapasitasyonun sağlanmasından sonra her iki gruba da 100 mg/ml lizofosfatidilkolin (LC) ilave edilerek akrozom reaksiyonunu indüklendi. Meydana gelen reaksiyon, Giemsa ile yapılan boyamayla tespit edildi. Boyama sonucunda reaksiyon geçirmeyen spermatozoonların akrozomu koyu pembe boyanırken reaksiyon geçirenler boya almadan kaldı. HG grubu için reaksiyon geçirmiş spermatozoon ortalamaları %20.8 olurken, H grubu için bu oran %43.4 olarak tespit edildi. Sonuç olarak; sperma heparin ile kapasitasyon koşullarında inkübe edildiğinde ortamda bulunan glukoz, kapasitasyona uğramış spermatozoon oranlarında azalmaya (-.001) neden oldu.</Özetçe>
<Anahtar>Boğa spermatozoonu, spermatozoon kapasitasyonu, heparin, glukoz</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>MEMELİLERDE CİNSİYET ORANININ DEĞİŞTİRİLMESİ (DERLEME)</Başlık>
<Özetçe>Memelilerin erkekleri her bir diploid hücrede bir X ve bir Y kromozomuna (XY) sahip iken dişileri iki adet X kromozomu (XX) taşır. Spermatogenezisin sonlarında eşey hücrelerinin mayotik bölünmeye uğramasıyla orijinal genetik materyalin yarısına sahip haploid yapıdaki spermatidler oluşur. Bu olay sonucunda hücrelerin yarısı Y kromozomuna yarısı ise X kromozomuna sahip olurlar. Cinsiyet, spermatozoonun taşıdığı bu cinsiyet kromozomları tarafından fertilizasyon esnasında ovidukt’ta belirlenir. Cinsiyet oranını kontrol eden herhangi bir uygulama hayvancılıkta genetik kapasitenin ilerlemesine güçlü bir etki yapar. Cinsiyetin kontrol edilmesinde en etkili yöntemlerden birisi X kromozomu taşıyanlarla Y kromozomu taşıyan spermatozoonların ayrılmasıdır. Bu ayrım farklı kromozom yapısına sahip spermatozoonlar arasında mevcut olan kütle, motilite, yüzey elektrik yükü, DNA miktarları ve antijenik yapı gibi farklılıklarının belirlenmesi ile yapılabilmektedir.</Özetçe>
<Anahtar>Sperma, cinsiyet seçimi, X ve Y kromozomu</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>EVCİL DİŞİ MANDALARIN ÜREME ÖZELLİKLERİ (DERLEME)</Başlık>
<Özetçe>Dünyada sayısı yaklaşık 150 milyon civarında olan mandanın Türkiye`de ki sayısı 1998 yılı Devlet İstatistik Enstitü-sü verilerine göre 176 000 dir ve sayıları her geçen yıl azalmaktadır. Mandanın önemi düşük kolesterollü ve çok besleyici sütü ile düşük yağ ve kolesterollü eti, hastalıklara diğer çiftlik hayvanlarından daha dayanıklı olması, kaba yemi en iyi şekil-de süt ve ete dönüştürmesidir. Mandanın üreme özellikleri yönüyle sığıra benzerse de bazı farklılıklara sahiptir. Irk ve tiplere göre değişmekle bir-likte, puberta yaşı 15-48 ay; östrus süresi 19-30 saat; östrus siklusu 17-24 gün; gebelik süresi 305-340 gün, ilkine malaklama yaşı 30-56 ay; malaklama aralığı 340-700 gün; uterus involusyon süresi 15-60 gün; postpartum ilk östrus 35-275 gün ve pospartum gebelik (servis periyodu) 40-400 gündür.</Özetçe>
<Anahtar>Manda, üreme özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SELEKSİYON YAPILAN JAPON BILDIRCINI HATTINDA GERÇEKLEŞEN KALITIM DERECESİNİN TAHMİN EDİLMESİ VE SELEKSİYONUN DÖL VERİMİ ÜZERİNE ETKİLERİ</Başlık>
<Özetçe>Bu çalışmada, Japon bıldırcınlarında 7 ile 15. generasyonlar arasında 5. hafta canlı ağırlık artışı yönünde yapılan seleksiyonla gerçekleşen kalıtım dereceleri hesaplanmış ve ayrıca beşinci hafta canlı ağırlık artışı yönünde yapılan seleksiyonun döl verimine etkileri iz (path) analizi ile araştırılmıştır. Canlı ağırlık artışı yönünde gerçekleşen kalıtım dereceleri dişilerde 0.05 ve 0.09±0.02, erkeklerde ise 0.03 ve 0.06±0.02 olarak tahmin edilmiştir. Canlı ağırlık artışı ile fitnes arasında istatistik olarak önemli antogonistik bir ilişki tespit edilmemiştir. Ayrıca fitnes üzerine etki ettiği varsayılan unsurların doğrudan ve dolaylı etkileri de istatistik olarak önemli bulunmamıştır</Özetçe>
<Anahtar>Seleksiyon, Kalıtım Derecesi, Fitnes, Japon Bıldırcını</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARS İLİ KAZLARINDA BAZI YUMURTA ÖZELLİKLERİ</Başlık>
<Özetçe>Bu çalışma Kars ilinde halk elinde bulunan yerli kazlar üzerinde yapılmıştır. Çalışmada yumurta iç ve dış kalite özellikleri incelenmiş; yumurta ağırlığı ve şekil indeksi için 361 adet, kabuk özellikleri için 93 adet, iç kalite özellikleri için 50 adet yumurtadan yararlanılmıştır. Çalışmada kullanılan yumurtalarda yumurta ağırlığı 144.51g, şekil indeksi %66.63, özgül ağırlık 1.1134 g/cm3, hacim 126.47 cm3, kabuk ağırlığı 20.37 g ve kabuk kalınlığı 0.72 mm olarak bulunmuştur. Aynı yumurtalarda ak indeksi %8.64, sarı indeksi %37.77, Haugh birim 89.19, ak oranı %47.64 ve sarı oranı %36.62 bulunmuştur. İncelenen yumurta özellikleri arasındaki fenotipik korelasyonlar da hesaplanmıştır.</Özetçe>
<Anahtar>Kaz, yumurta, kabuk kalitesi, iç kalite</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AKKARAMAN, DAĞLIÇ, SAKIZ VE İVESİ KOYUNLARININ AFYON KOŞULLARINDAKİ VERİM ÖZELLİKLERİNİN BELİRLENMESİ I – DÖL VERİMİ VE YAŞAMA GÜCÜ</Başlık>
<Özetçe>Bu çalışma Afyon koşullarında Akkaraman, Dağlıç, Sakız ve İvesi koyunlarının verim özelliklerinin belirlenmesi amacıyla yapılan bir araştırmanın birinci bölümüdür. Bu bölümde döl verimi ve yaşama gücü özellikleri incelenmiştir. Araştırma Afyon Kocatepe Üniversitesi Rektörlüğü Araştırma ve Uygulama Çiftliğinde 1998-2001 yılları arasında yetiştirilen 25 baş Akkaraman, 26 baş Dağlıç, 20 baş Sakız ve 21 baş İvesi olmak üzere toplam 92 baş koyun üzerinde yürütülmüştür. Doğum oranı 1999, 2000 ve 2001 yıllarında Akkaramanlarda %80, 100, 88.89; Dağlıçlarda %60, 93.75, 76.19; Sakızlarda %86.6, 77.78, 61.54 ve İvesilerde %100, 100, 94.44 olarak bulunmuştur. Yine aynı yıllarda bir doğumdaki ortalama kuzu sayısı Akkaramanlarda 1.33, 1.33, 1.38; Dağlıçlarda 1.00, 1.06, 1.31; Sakızlarda 1.46, 2.14, 2.50 ve İvesilerde 1.2, 1.08 ve 1.47 olarak hesaplanmıştır. Birinci ve üçüncü aylarda tüm kuzular, altıncı ay ve bir yaşta ise sadece dişilerde yaşama gücü Akkaramanlarda %100,100, 100, 100; Dağlıçlarda %96.55, 96.55, 94.11, 94.11; Sakızlarda %71.43, 71.43, 68.42, 68.42 ve İvesilerde %96.55, 89.66, 100 ve 100 bulunmuştur. Sonuç olarak, döl verimi ve yaşama gücü yönünden bölgeye adaptasyon düzeyinin Sakızlarda orta, Akkaraman ve İvesilerde iyi olduğu ve yeni genotipler geliştirirken bu ırkların döl verimi özelliklerinden yararlanılabileceği kanaatine varılmıştır.</Özetçe>
<Anahtar>Akkaraman, Dağlıç, Sakız, İvesi, döl verimi, yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BAFRA (SAKIZ X KARAYAKA G1) KUZULARDA BESİ VE KARKAS ÖZELİKLERİ</Başlık>
<Özetçe>Bu araştırma Bafra erkek kuzuların besi performansı ile kesim ve karkas özelliklerini incelemek amacıyla yapılmıştır. Araştırma 1999 ve 2000 yılında yürütülmüştür. Kuzuların besi başı ağırlığı ortalaması 19.90 kg, besi sonu ağırlığı ise 40.42 kg dır. Besi süresince günlük ortalama canlı ağırlık artışı 227 g ve 1 kg canlı ağırlık artışı için tüketilen kesif yem ve kuru yonca miktarı 4.63 ve 1.80 kg olmuştur. Soğuk karkas ağırlığı 19.05 kg, soğuk karkas randımanı % 47.15, karkasta but, kol ve bel oranları sırasıyla % 29.65, 17,95 ve 8.46; kuyruksuz karkasta et, yağ ve kemik oranları sırasıyla % 55.95, 17.42 ve 24.84 olmuştur. Araştırma sonucunda Bafra genotipinin besi ve karkas özellikleri bakımından genelde yerli ırklara benzediği görülmektedir. Bu genotipin döl verimi bakımından üstün olması, koyun başına düşen kuzu eti üretimine katkısının yerli ırklara göre daha fazla olacağını göstermektedir.</Özetçe>
<Anahtar>Kuzu, besi, kesim özellikleri, karkas özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BOĞA SPERMALARININ FARKLI SULANDIRICILAR İLE DONDURULMASI VE İN VİTRO DEĞERLENDİRİLMESİ</Başlık>
<Özetçe>Bu çalışmada, in vitro olarak sulandırma ve çözüm sonrası boğa spermasının spermatolojik özellikleri üzerine Biociphos, Laiciphos, Sitrat ve Tris sulandırıcılarının etkisi incelenmiştir. Sperma örnekleri (toplam 20 ejakülat) iki boğadan alınmış ve ortalama sperma miktarı (ml), spermatozoa yoğunluğu (x106sp./ml), spermatozoa motilitesi (%), ölü spermatozoa oranı (%), anormal spermatozoa oranı (%) ve pH değeri sırasıyla 7.12±0.42, 1083.00±63.50, 75.25±1.33, 18.95±1.01, 20.68±1.67 ve 6.72±0.05 olarak tespit edilmiştir. Biociphos, Laiciphos, Sitrat ve Tris ile sulandırılmış spermada ortalama motil spermatozoa yüzdeleri ve pH değerleri sırasıyla 60.89±2.66 ve 6.48±0.02; 63.30±1.25 ve 6.20±0.05; 45.72±1.97 ve 6.50±0.00; 58.96±2.62 ve 6.50±0.03 olarak saptanmıştır. Biociphos, Laiciphos, Sitrat ve Tris sulandırıcıları ile dondurulmuş spermanın hemen çözüm sonrası ortalama motilitesi (%) sırasıyla 39.98±1.77, 43.60±2.06, 28.22±1.79, 41.89±2.76 ve sulandırıcılardaki ölü spermatozoa, anormal spermatozoa yüzdeleri ile pH değerleri sırasıyla 52.00±2.87, 21.75±1.62 ve 6.48±0.02; 46.00±2.86, 23.68±2.11 ve 6.08±0.04; 62.40±2.62, 21.87±1.28 ve 6.50±0.00; 49.35±3.57, 22.00±1.72 ve 6.50±0.00 olarak tespit edilmiştir. Bu çalışmada, boğa spermasında sulandırma ve çözüm sonrası in vitro motil spermatozoa neticelerine göre Laiciphos sulandırıcısı diğerlerinden cüzi derecede daha üstün olmakla beraber, Laiciphos, Tris ve Biociphos sulandırıcıları arasında istatistiki olarak önemli bir fark belirlenmemiştir.</Özetçe>
<Anahtar>Boğa sperması, in vitro değerlendirme, sperma sulandırıcıları, spermanın dondurulması, spermanın çözülmesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SIĞIR EMBRİYO TRANSFERİNDE HORMON KULANIMI (DERLEME)</Başlık>
<Özetçe>Embriyo transferinde asıl hedef yüksek genotipik ve fenotipik kapasiteye sahip dişi hayvanlardan (donor) elde edilen yavru miktarını artırmaktan ibarettir. Embriyo transferi sayesinde hayvancılık endüstrisinde hayvansal kalite ve kazanç artmaktadır. Bir dişi buzağı doğduğu zaman ovaryumlarında çoğunlukla 75.000 `ten 300.000 `e kadar değişebilen sayıda primordial follikül barındırmaktadır. Doğal olarak ineklerden hayatları boyunca 7-8 yavru almak mümkündür ancak süperovulasyon sayesinde her uygulamada birden fazla embriyo toplanıp aynı dönemde bir o kadar yavru almak imkan dahilindedir. Sonuç olarak, süperovulasyon embriyo transferinde önemli bir rol oynamaktadır.</Özetçe>
<Anahtar>Embriyo Transferi, Hormon, Süperovulasyon</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YUMURTA TAVUKLARINDA AFLATOKSİN İÇEREN RASYONA VİTAMİN E VE SELENYUM İLAVESİNİN BAZI KAN PARAMETRELER İLE SERUM VİTAMİN E VE SELENYUM DÜZEYLERİ ÜZERİNE ETKİLERİ</Başlık>
<Özetçe>Bu araştırma, aflatoksin içeren (2.18 ppm) rasyona katılan vitamin E ve vitamin E + selenyumun, yumurta tavuklarında bazı biyokimyasal parametreler ile serum vitamin E, vitamin A ve selenyum düzeyleri üzerine etkilerini belirlemek amacıyla, her birinde 32 haftalık 30 adet yumurta tavuğu bulunan 5 grupta yürütülmüştür. Buna göre, vitamin E ve selenyum ilave edilmeyen grup Kontrol grubunu, 50 mg/kg vitamin E (DL-a- tokoferol asetat) ilave edilen grup Grup I’i, 100 mg/kg vitamin E ilave edilen grup Grup II’yi, 50 mg/kg vitamin E ve 0.1 mg /kg selenyum (Na2-SeO3 ) ilave edilen grup Grup III’ü, kg yeme 100 mg vitamin E ve 0.2 mg/kg selenyum ilave edilen grup Grup IV’ü oluşturmuştur. Yemdeki ve serumdaki vitamin, selenyum ve aflatoksin düzeyleri sırası ile HPLC, Atomik Absorbsiyon Hidrit Vapor Generator ve TLC’de tayin edilmiştir. Gruplarda en yüksek serum glikoz, total protein, albumin, ürik asit, trigliserit, kreatinin, kalsiyum ve inorganik fosfor düzeyleri, vitamin E+Se ilave edilen gruplarda elde edilmiş, bunları sırası ile vitamin E ilave edilen gruplar ve kontrol grubu izlemiştir (-.01). Serum kolesterol, alkalin fosfataz, serum glutamik okzalasetat transaminaz (AST), serum glutamik pirüvat transaminaz (ALT), laktat dehidrogenaz (LDH) ve kreatin kinaz (CK) düzeyleri kontrol grubunda en yüksek düzeylerde tespit edilirken, amilaz düzeyi ise vitamin E+Se ilave edilen gruplarda yüksek bulunmuştur. Gruplar arasındaki fark istatistiki olarak önemli bulunmuştur (-.01). En yüksek serum vitamin E, vitamin A ve selenyum düzeyleri de vitamin E+ Se ilave edilen gruplarda tespit edilmiştir (-.01). Sonuç olarak, vitamin E ve vitamin E +Selenyumun aflatoksinlerin etkilerini azalttığı, bazı kan parametrelerini pozitif yönde etkilediği ve serum vitamin E, vitamin A ve selenyum düzeylerini arttırdığı tespit edilmiştir.</Özetçe>
<Anahtar>Aflatoksikozis, Vitamin E, Selenyum, Kan Parametreleri, Yumurta</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI ŞEKİLLERDE İŞLENEN MAZIDAĞI FOSFAT KONSANTRESİNİN BROYLER RASYONLARINDA KULLANILMASI</Başlık>
<Özetçe>Bu araştırma rasyonlara katılan % 1 Mazıdağı fosfat konsantresinin broylerlerde besi performansına etkisini belirlemek amacıyla yapılmıştır. Beş hafta süren araştırmada toplam 250 adet broyler civciv kullanılmıştır. Araştırma her biri 50 adet civcivden oluşan 1 kontrol 4 deneme olmak üzere toplam 5 grup halinde yürütülmüştür. Kontrol grubuna dikalsiyum fosfat (DCP), birinci deneme grubuna mazıdağı fosfat konsantresi, ikinci deneme grubuna 1100 0C’de kuru ısı işlemine tabi tutulmuş mazıdağı fosfat konsantresi, üçüncü deneme grubuna % 10 H2SO4 uygulanmış ve kurutulmuş mazıdağı fosfat konsantresi ve son gruba ise % 10 H2SO4 uygulanmış ve kurutulmuş mazıdağı fosfat konsantresi ile % 1 düzeyinde kalsiyum karbonat katılmıştır. Araştırma sonuçlarına göre gruplar arasında canlı ağırlık ve canlı ağırlık artışı değerleri istatistik bakımından farklılık göstermiştir (-.01). Çalışmanın 35. Günündeki tartım sonuçlarından, % 1 oranında rasyona katılan mazıdağı fosfat konsantresinin (% 10 H2SO4 uygulanmış ve kurutulmuş) canlı ağırlığı ve canlı ağırlık artışını diğer gruplara göre daha fazla arttığı anlaşılmıştır. Elde edilen sonuçlara göre mazıdağı fosfat konsantresinin broyler rasyonlarında kalsiyum ve fosfor kaynağı olarak kullanılabileceği kanısına varılmıştır.</Özetçe>
<Anahtar>Mazıdağı fosfat konsantresi, broyler, canlı ağırlık, yemden yararlanma</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SAKIZ x MORKARAMAN VE SAKIZ x AKKARAMAN MELEZİ (Fı) KUZULARDA BESİ PERFORMANSI VE KARKAS ÖZELLİKLERİNİN KARŞILAŞTIRILMASI</Başlık>
<Özetçe>Bu araştırma, Sakız x Morkaraman ve Sakız x Akkaraman melezi (Fı) kuzularda besi performansı, kesim ve karkas özelliklerinin araştırılması amacıyla yapılmıştır. Araştırma için gerekli veriler, besi döneminde her iki genotipten 12’şer baş, kesim ve karkas özelliklerinin belirlenmesinde her iki genotipten 5’er baş olmak üzere toplam 10 baş erkek kuzudan elde edilmiştir. Kuzulara besi döneminde, kuru yonca otu ve konsantre yem ad libitum olarak verilmiştir. 30 kg canlı ağırlıktan itibaren genotip gruplara göre farklı bölmelerde besiye alınan erkek kuzular 45 kg canlı ağırlığa ulaşana kadar beslenmişler ve karkas özelliklerini araştırmak amacıyla kesilmişlerdir. Besi süresince,günlük ortalama canlı ağırlık artışı Sakız x Morkaraman ve Sakız x Akkaraman melez (Fı) grubunda sırasıyla 194.04 ve 217.85 g olurken, besi boyunca Sakız x Morkaraman ve Sakız x Akkaraman melez (Fı) grubunda sırasıyla 13.58 ve 15.28 kg canlı ağırlık artışı sağlanmıştır.Aynı dönemdeki günlük konsantre yem ve kuru yonca otu tüketimi grup sırasına göre 1.303 ve 0.200 kg, 1.368 ve 0.213 kg hesaplanmıştır. Besi sonunda ortalama 45 kg ağırlığında kesilen Sakız x Morkaraman ve Sakız x Akkaraman melez (Fı) grubunda soğuk karkas ağırlığı sırasıyla 19.89 ve 19.95 kg, karkas randımanı % 44.64 ve 43.33, takım ağırlığı oranı % 8.36 ve 6.67 (-.05) olmuştur.</Özetçe>
<Anahtar>Morkaraman, Akkaraman, Sakız, Melez, Besi Performansı, Karkas</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SAKIZ X KIVIRCIK MELEZİ (F1) ERKEK KUZULARIN BESİ PERFORMANSI VE KARKAS ÖZELLİKLERİ</Başlık>
<Özetçe>Bu çalışma, Sakız X Kıvırcık melezi F1 erkek kuzuların besi performansı ve karkas özelliklerini incelemek amacıyla yapılmıştır. Araştırmada 4-6 aylık yaşta 73 baş melez erkek kuzu kullanılmıştır. Beside kuzular kuru yonca ve kesif yemle ad libitum olarak yemlenmiştir. Kuzular ortalama 28.22 kg canlı ağırlıkta besiye alınmış, ortalama 43.85 kg’a kadar beslenmiştir. Besi ortalama 58.22 gün sürmüştür. Besi süresince günlük canlı ağırlık artışı ve bir kg canlı ağırlık artışı için tüketilen kesif yem kuru maddesi sırası ile 276.4 g ve 5.63 kg bulunmuştur. Besi sonunda kesilen kuzuların, kesim öncesi canlı ağırlığı 44.8 kg, sıcak karkas ağırlığı 23.14 kg, soğuk karkas ağırlığı 22.44 kg, soğuk karkas randımanı % 50.09 ve böbrek-leğen yağları 0.33 kg olarak belirlenmiştir. Karkasta but, kol, bel ve sırt oranları sırası ile % 31.13, % 17.81, % 7.16 ve % 8.12 bulunmuştur. Musculus longissimus dorsi (MLD) kesit alanı ve kabuk yağı kalınlığı sırası ile 14.50 cm2 ve 0.39 cm olarak belirlenmiştir.</Özetçe>
<Anahtar>Sakız, Kıvırcık, Melezleme, Kuzu, Besi Performansı, Karkas Özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ORTA ANADOLU MERİNOSLARINDA ÖNEMLİ VERİM ÖZELLİKLERİ VE SELEKSİYONLA GELİŞTİRİLMESİ İMKANLARI I. ÖNEMLİ VERİM ÖZELİKLERİ</Başlık>
<Özetçe>Bu araştırma Konya Hayvancılık Merkez Araştırma Enstitüsünde yetiştirilen Orta Anadolu Merinoslarında önemli verim özelliklerinin düzeylerinin belirlenmesi, bazı çevre faktörlerinin bu özellikler üzerindeki etkilerinin incelenmesi, bazı verim özelliklerine ait fenotipik ve genetik parametrelerin hesaplanması, seleksiyon indeksi denkleminin kurulması ve böylece verimlerin seleksiyonla geliştirilmesi imkanlarının ortaya konması amacıyla yapılmıştır. Araştırmanın bu bölümünde ırkın çeşitli verim özellikleri bakımından genel verim düzeyleri incelenmiştir. Orta Anadolu Merinoslarında doğum oranı %80.80, ikiz doğuran koyun oranı %39.64 ve bir doğumda kuzu sayısı 1.40 olarak bulunmuştur. Kuzularda 30., 105. (sütten kesim) ve 180. günlerde yaşama gücü sırasıyla %91.77, 87.98 ve 85.89 olmuştur. Kuzularda doğum, sütten kesim ve 180. gün düzeltilmiş ortalama canlı ağırlıklar sırasıyla 4.65, 24.51 ve 37.10 kg bulunmuştur. Ana yaşı, doğum yılı, cinsiyet, doğum tipi ve doğum ağırlığının kuzularda büyümeye etkisi genelde değişik düzeylerde önemli (-.05, -.01, -.001) olmuştur. Kırkım sonu canlı ağırlığı, kirli yapağı verimi, elyaf çapı, elyaf uzunluğu ve ondulasyon özelliklerine ait düzeltilmiş ortalama değerler toklularda ve koyunlarda sırasıyla 48.98 ve 60.05 kg, 3.79 ve 3.35 kg, 22.37 ve 22.19 µ, 9.22 ve 7.45 cm, 12.11 ve 11.71 adet (2.54 cm’de) olarak bulunmuştur. Toklularda verim özellikleri üzerine ana yaşı, yıl, cinsiyet ve doğum tipinin; koyunlarda verim özellikleri üzerine yaş, yıl ve döl veriminin etkileri genelde değişik düzeylerde önemli (-.05, -.01, -.001) olmuştur. Araştırma sonucunda, Orta Anadolu Merinosu döl verimi, kuzularda büyüme ve koyunlarda yapağı özellikleri bakımından Türkiye’de ve diğer ülkelerde yetiştirilen et merinoslarına benzer veya daha yüksek, kuzularda yaşama gücü bakımından ise biraz daha düşük değerler göstermiş, döl verimi ve kuzularda büyüme kabiliyetinin iyi olması nedeniyle bu ırkın, kuzu eti üretiminin artırılması yönünde kullanılabileceği görülmüştür.</Özetçe>
<Anahtar>Koyun, Merinos, döl verimi, yaşama gücü, büyüme, yapağı verimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KUZEY KIBRISTA YETİŞTİRİLEN İVESİ KOYUNLARINDA KISA ARALIKLARLA ÜÇ KERE KUZULATMANIN DÖL VERİMİNE ETKİSİ</Başlık>
<Özetçe>Bu çalışmada, İvesi koyunlarında kısa aralıklarla üç kere kuzulatmanın seksüel aktivite ile önemli döl verimi özelliklerine etkisi araştırıldı. Hayvan materyalini 80 baş İvesi ırkı koyun oluşturdu. Bu koyunlardan 40’ında hormon uygulamaları yapılırken 40 tanesi ise kontrol amacı ile kullanıldı. Çalışma, aşım sezonunun başında, 40 koyuna 14 gün süre ile, 60 mg medroxyprogesteron asetat içeren vaginal süngerlerin uygulanması ile başlatıldı ve uygulama bitiminde 500 IU PMSG, kas içi yolla enjekte edildi. Arama koçu ile östrüsleri belirlenen koyunlara elde aşım yaptırıldı. Gebe kalmayan koyunlar, 15-16 gün sonra , tekrar arama koçlarıyla belirlenip, aşımlar yinelendi. Fertilite parametreleri hesaplanırken ilk iki aşımın bulguları değerlendirildi. Anılan zaman diliminde hormon uygulanmayan kontrol grubunda da (kontrol 1) östrüs belirlemeleri ve aşımlar benzeri şekilde yürütüldü. Beş aylık gebelik süresi sonunda doğuran koyunlardan 20’sinde , 75 gün sonra yeniden progestagen + PMSG uygulaması, östrüs kontrolları ve aşımlar, daha önce aktarıldığı gibi, tekrarlandı. Diğerleri ise kontrol olarak bırakıldı (kontrol 2). Uygulama grubunda doğuran 12 koyuna yukarıda açıklanan hormonal girişimler 75 gün sonra bir kere daha tekrarlandı. Kontrol gruplarında ise fizyolojik aşım sezonları beklenerek aşımlar yaptırıldı. Tüm gruplarda son fizyolojik aşım sezonundaki reprodüktif fonksiyonlar izlenerek genel değerlendirmeler yapıldı. Yaklaşık 26 aylık süreçte, uygulama, kontrol 1 ve kontrol 2 gruplarında sırasıyla, doğum oranı %76.38, 88.33, 92.30; kuzu verimi %136.1, 113.33, 107.69; bir doğumda ortalama kuzu sayısı 1.50, 1.28, 1.16; tek doğum oranı % 27.27, 84.90, 83.33; ikiz doğum oranı %67.27, 16.98, 16.66 ve çalışma süresince doğan toplam kuzu sayısı 98, 68, 14 olarak belirlenmiştir. Sonuç olarak, kısa aralıklarla üç kez kuzulatılan İvesi koyunlarında genel olarak doğum oranı düşmekle birlikte , çalışma sonunda elde edilen kuzu sayısı, doğal koşullarda üretilen koyunlara kıyasla daha yüksek olmuştur. Ayrıca, anılan koyunlar son doğumlarını izleyen 3-5. aylardaki fizyolojik aşım sezonunda da yüksek oranda doğal östrüsler göstermişlerdir.</Özetçe>
<Anahtar>İvesi koyunu, üç kere kuzulatma, fertilite parametreleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KUZU ETİ ÜRETİMİNE UYGUN ANA VE BABA HATLARININ GELİŞTİRİLMESİNDE AKKARAMAN, SAKIZ VE KIVIRCIK IRKLARINDAN YARARLANMA İMKANLARI II. KUZULARDA BAZI VÜCUT ÖLÇÜLERİ VE TOKLULARDA BAZI VERİM ÖZELLİKLERİ</Başlık>
<Özetçe>Bu çalışma ile Akkaraman, Sakız x Akkaraman F1 (SAF1) ve Kıvırcık x Akkaraman F1 (KAF1) kuzularda bazı vücut ölçüleri, bu ölçülerle canlı ağırlık arasındaki fenotipik korrelasyonlar; SAF1 ve KAF1 dişi toklularda canlı ağırlık, kirli yapağı verimi ve özellikleri incelenmiştir. Akkaraman, SAF1 ve KAF1 kuzularda sütten kesimde (90. gün) sırasıyla düzeltilmiş ortalama cidago yüksekliği 52.13, 52.34 ve 50.47 cm; vücut uzunluğu 50.56, 51.44 ve 51.19 cm; göğüs çevresi 64.84, 64.76 ve 64.80 cm; göğüs derinliği 23.67, 23.89 ve 23.32 cm ve incik çevresi 7.01, 7.00 ve 6.83 cm; aradaki farklılıklar değişik düzeylerde önemli (-.05, -.01, -.001) bulunmuştur. Kuzularda doğum ağırlığı ile büyümenin çeşitli dönemlerindeki ağırlıklar arasında ve bu ağırlıklar ile vücut ölçüleri arasında genellikle önemli (-.05, -.01, -.001) fenotipik korrelasyon katsayıları hesaplanmıştır. SAF1 ve KAF1 dişi toklularda kırkım sonu ve çiftleşme öncesi canlı ağırlık ile kirli yapağı verimi sırasıyla 47.36 ve 48.69 kg; 55.83 ve 55.62 kg; 2.42 ve 2.30 kg dır. Araştırma sonucunda SAF1 ve KAF1 kuzuların gelişme bakımından Akkaramana genel olarak benzediği, tokluların ise iyi bir performans gösterdiği görülmüştür.</Özetçe>
<Anahtar>Koyun, melezleme, vücut ölçüleri, canlı ağırlık, yapağı verimi ve özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>REPEAT BREEDER İNEKLERDE GnRH UYGULAMASI ve DÖL VERİMİ</Başlık>
<Özetçe>Bu çalışma Repeat Breeder ineklerde değişik gonadotropin releasing hormon (GnRH) uygulamalarının reproduktif performans üzerine etkisini tespit etmek amacıyla yapılmıştır. Araştırmada materyal olarak bakım ve barınma koşulları yeterli olan 30 Repeat Breeder inek kullanılmıştır. Bu inekler üç gruba ayrılmış, tohumlamalar öncesi birinci gruptaki ineklere 0.02 mg, ikinci gruptaki ineklere ise 0.01 mg GnRH analoğu uygulanmış ve üçüncü gruptaki 10 inek kontrol grubu olarak tutulmuştur. Çalışmaya genital organ enfeksiyonu olmayan inekler alınmıştır. Sağlıklı ineklerde genital organ muayeneleri, suni tohumlama ve GnRH uygulaması yapılmadan önce, rektal palpasyon uygulanarak yapılmıştır Ayrıca kan progesteron düzeylerini belirlemek amacıyla tohumlama öncesi ve siklusun 21. günlerinde kan serumu örnekleri alınmıştır. Dış belirtilere göre östrusu tespit edilen inekler suni tohumlama yöntemiyle tohumlandı. Çalışmada bir, iki ve üçüncü gruplarda gebelik oranları sırasıyla % 60, % 30 ve % 40 olarak tespit edilmiştir. Bununla beraber bütün gruplardaki progesteron değerlerinin östrus ve gebelik dönemindeki klinik bulgularla benzer olduğu tespit edilmiştir. Elde edilen gebelik yüzde değerlerinin ki2 yöntemi ile yapılan değerlendirmesinde önemsiz (-.05) olduğu, ancak Repeat Breeder ineklerde tohumlama anında 0.02 mg GnRH uygulamanın en iyi sonucu vereceği sonucuna varılmıştır.</Özetçe>
<Anahtar>Repeat Breeder, İnek, Gonadotropin Releasing Hormone (GnRH)</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AFYON İLİ SÜT SIĞIRCILIK İŞLETMELERİNİN GENEL ÖZELLİKLERİ İLE KARLILIK VE VERİMLİLİK ANALİZLERİ</Başlık>
<Özetçe>Bu araştırmada Afyon ili süt sığırcılık işletmelerinde anket yolu ile derlenen veriler yardımıyla kaynak kullanımında etkinlik düzeyleri araştırılmıştır. Maliyeti oluşturan masraf unsurlarının oransal dağılımı yem %58.45, işçilik % 15.65, veteriner sağlık, bakım onarım, amortisman, bakım onarım ve diğer cari giderler sırasıyla; % 3.95; % 9.69; % 4.08; ve % 8.17 olarak saptanmıştır. Gelir kalemlerinin oransal dağılımı süt, buzağı, envanter değer artışı ve buzağı gelirleri sırasıyla; % 58.01, % 22.73, % 16.95 ve % 2.28 olarak hesaplanmıştır. Hayvan başına günlük süt verimi ortalama 13.9 kg, hayvan başına kaba ve kesif yem tüketimi 5.1 ve 7.64 kg bulunmuştur. Araştırmada ekonomik rantabilite 13.94; mali rantabilite 15.86; rantabilite faktörü 15.75 ve output/input oranı 1.36 belirlenmiştir. Çoklu regresyon analizi sonuçlarına göre marjinal değer verimlilikleri yem için 1.256 TL; işçilik için –0.95 TL; veteriner sağlık giderleri için 2.69 TL; amortisman giderleri için 3.556 TL ve diğer cari giderler için –0.31 TL hesaplanmıştır. Süt sığırcılık işletmelerinde ölçeğin verimi 0.82 olarak tespit edilmiştir.</Özetçe>
<Anahtar>Süt sığırcılığı, karlılık, verimlilik, Cobb-Douglas, Maliyet</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KEKLİKLERİN BESLENMESİ (DERLEME)</Başlık>
<Özetçe>Son yıllarda, av kuşu endüstrisi için keklikler önemli bir tür olmuştur. Dünyada hem yabani ve hem de evcilleştirilmiş formda bir çok keklik çeşidi vardır. Kekliklerin beslenmesiyle ilgili çalışma sayısı diğer kanatlılardan çok daha az olup, keklik yetiştiricileri bu hayvanların besin maddesi ihtiyaçlarını ve çevre isteklerini sülün ve diğer evcil kanatlılara göre ayarlamaktadırlar. Kasaplık yetiştirilen kekliklerin beslenmesi, yumurtası ve av için yetiştirilenlerle damızlık olanlardan farklıdır. Bu derlemenin amacı kekliklerin besin maddesi ihtiyaçları ve beslenmesiyle ilgili bilgiler aktarmaktır.</Özetçe>
<Anahtar>Av Kuşu, Keklik, Besleme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DENİZLİ VE TİCARİ TAVUK SÜRÜLERİNDE YUMURTA KALİTE ÖZELLİKLERİNİN KARŞILAŞTIRILMASI</Başlık>
<Özetçe>Bu araştırmada Denizli ve ticari yumurtacı tavuk sürüsünde yumurta kalite özellikleri incelenmiştir. Sürü yaşı 28 hafta iken yumurtalar incelenmeye başlanmış ve 4 hafta aralıklarla üst üste 4 dönem halinde yapılmıştır. Her iki genotipte yumurta ağırlığı ile şekil indeksi, kırılma direnci, kabuk kalınlığı, sarı indeksi, ak indeksi, haugh birimi gibi yumurta kalitesi özellikleri ile sarı rengi özelliği incelenmiştir. Yapılan varyans analizi sonucunda ticari yumurtacılarda ak indeksi hariç her iki genotipe ait tüm özellikler bakımından tekrarlanan uygulamalar arası farklılık önemli (-.001) bulunmuştur. Şekil indeksi, kabuk kalınlığı, ak indeksi ve haugh birimi ortalama değerleri ticari genotipte (-.01), kırılma direnci ve sarı rengi değerleri ise Denizli genotipinde (-.001) daha yüksek bulunmuştur. Sarı indeksi bakımından genotipler arası fark önemsiz bulunmuştur. Bununla birlikte Denizli genotipi ile ilgili elde edilen değerler bu özellikler için belirlenen değerlerin sınırı içinde bulunmuştur. Sonuç olarak, Denizli tavukları arasında yumurtanın önemli kalite özellikleri bakımından yüksek varyasyon bulunduğu ve bu durumdan yararlanarak Denizli genotipinde yapılacak ıslah çalışması ile bu özelliklerin ticari genotipte elde edilen özelliklere yaklaştırılabileceği ayrıca başka tavuk genotiplerinin ıslahında da Denizli genotipinden yararlanılabileceği anlaşılmıştır.</Özetçe>
<Anahtar>Denizli tavuğu, ticari yumurtacı tavuk, yumurta kalite özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FINDIK KÜSPESİNİN FORMALDEHİT VE KAN İLE MUAMELESİNİN RUMENDE PARÇALANMA ÖZELLİKLERİ VE ETKİN YIKILABİLİRLİĞİ ÜZERİNE ETKİSİ</Başlık>
<Özetçe>Araştırma, fındık küspesinin formaldehit ve kan ile muamele edilmesinin kuru madde (KM), organik madde (OM) ve ham proteinin (HP) rumende parçalanma özellikleri ve etkin yıkılabilirliği üzerine etkisini belirlemek amacıyla yapılmıştır. Fındık küspesine formaldehit 0.4, 0.6, 0.8 ve 1 g / 100 g HP, kan ise 0.5, 0.75, 1.5 ve 2 l / kg KM düzeyinde katılmıştır. Araştırmada rumen fistüllü 3 baş ergin merinos koçu kullanılmıştır. Numuneler 2, 4, 8, 16, 24 ve 48 saat süreyle rumende inkübasyona tabi tutulmuştur. Fındık küspesi numunelerinin rumende KM, OM ve HP parçalanma özellikleri ile etkin yıkılabilirlikleri belirlenmiştir. Fındık küspesinin 0.4 ve 0.6 g / 100 g HP düzeyinde formaldehit ile muamelesi proteinin rumende kolay çözünebilen miktarını sırasıyla % 21.24 ve % 33.49 düzeyinde arttırmış fakat zamanla yıkılabilen miktarını % 16.04 ve % 12.14 düzeyinde azaltarak maksimum potansiyel yıkılabilirliğini etkilememiştir. Küspenin farklı düzeylerde kan ile muamelesi proteinin rumende kolay çözünebilen miktarını % 24.96 - 54.73 düzeyinde artırırken zamanla yıkılabilen miktarını % 19.39 - 29.44 düzeyinde azaltmış, maksimum potansiyel yıkılabilirliğinde farklılık yaratmamıştır. Küspenin farklı düzeylerde formaldehit ve kan ile muamelesinden rumende 48 saatlik inkübasyon sonundaki KM, OM ve HP yıkılma düzeyinin etkilenmediği gözlenmiştir. Sonuç olarak fındık küspesinin formaldehit veya kan ile muamelesinin rumen fermentasyonundan koruma sağlayamadığı saptanmıştır.</Özetçe>
<Anahtar>Fındık küspesi, Formaldehit, Kan, Rumende parçalanma özellikleri, Korunmuş protein</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AKKARAMAN, SAKIZ X AKKARAMAN MELEZİ F1 KOYUNLARININ SÜT VERİMİ VE MEME ÖZELLİKLERİNİN KARŞILAŞTIRILMASI</Başlık>
<Özetçe>Bu araştırma Akkaraman, Sakız x Akkaraman melezi Fı koyunlarının süt verimi ve meme özelliklerini incelemek amacıyla yapılmıştır.Araştırma 1999 yılında, Lalahan Hayvancılık Araştırma Enstitüsü’nde, 2 yaşlı 9 baş Akkaraman koyun ile 30 baş Sakız x Akkaraman Fı melez koyun üzerinde yürütülmüştür. Araştırmada, laktasyonun 30, 60, 90, 120 ve 150. günlerdeki ortalama günlük süt verimi Akkaraman grubunda sırasıyla; 400.0, 431.1, 401.1, 222.2, 124.0 g, Fı grubunda ise 472.0, 488.0, 378.0, 214.3, 94.7 g olmuştur. Aynı günlerdeki eklemeli toplam süt verimi Akkaraman grubunda 11.0, 24.0, 36.8, 44.9, 51.7 kg; Fı grubunda 13.2, 28.0, 40.4, 47.9, 57.1 kg bulunmuştur. Laktasyon süresi ve süt yağ oranı Akkaraman grubunda 148.4 gün ve %5.86, Fı grubunda 153.4 gün ve %5.75 olmuştur. Pik süt verimi Akkaraman grubunda 75. gün, Fı grubunda ise 45. gün civarında gerçekleşmiştir. Memenin yerden yüksekliği ve meme başları uzunluğu hariç diğer meme özellikleri pik süt veriminden laktasyon sonuna doğru azalmıştır. Meme yüksekliği, meme genişliği, meme derinliği, meme çevresi ve meme hacmi 60. günde Akkaraman grubunda 15.4, 13.4, 12.8, 47.7 cm ve 1146.7 ml ; Fı grubunda ise 16.3, 14.2, 13.2, 50.1 cm ve 1203.5 ml bulunmuştur. Aynı özelliklerin 150. gün değerleri Akkaraman grubunda 13.7, 11.8, 11.1, 41.5 cm ve 533.8 ml , Fı grubunda 14.2, 12.2, 11.4, 39.5 cm ve 583.0 ml bulunmuştur. Memenin yerden yüksekliği 60 ve 150. günlerde Akkaraman grubunda 30.3 ve 34.2 cm; Fı grubunda ise 31.4 ve 34.3 cm olarak tespit edilmiştir. Orta Anadolu şartlarına uygun ve kuzu eti üretimine yönelik ana ve baba hattı elde etmek amacıyla yapılan bir projenin alt bölümünü teşkil eden bu çalışmada, Sakız x Akkaraman F1 grubunda, Akkaraman grubuna göre bir artış olmakla birlikte beklenen artış görülmemiştir. Ancak F1 grubunda görülen geniş varyasyon, melez grupta süt verimi bakımından iyileştirme yapılabileceğini göstermektedir.</Özetçe>
<Anahtar>Koyun, Akkaraman, Sakız, Melezleme, Meme Özellikleri, Süt Verimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARAGÜL, MORKARAMAN VE MORKARAMAN x KARAGÜL Fı KUZULARINDA KESİM VE KARKAS ÖZELLİKLERİ</Başlık>
<Özetçe>Bu araştırma Karagül, Morkaraman ve Morkaraman x Karagül (Fı) erkek kuzuların kesim ve karkas özelliklerini tespit etmek amacıyla yapılmıştır. Araştırmada her genotipten 6 hayvan kullanılmıştır. Kuzular 3 aylık süt emme döneminden sonra 70 günlük besiye alınmış ve besi sonunda kesilerek kesim ve karkas özellikleri incelenmiştir. Besi sonunda yaklaşık Karagüller 30 kg, diğer iki grup 40 kg dolayında kesilmişlerdir. Beside kuzulara ad-libitum konsantre yem ve korunga samanı verilmiştir. İstatistik analizler kovaryans analizi ile yapılmıştır. Karagül, Morkaraman ve Morkaraman x Karagül (Fı) kuzularda sırası ile; soğuk karkas randımanı % 48.51, 49.92 ve 48.84; karkasta but ağırlığı 5.55, 5.85 ve 5.93 kg; karkasta kol ağırlığı 3.14, 3.51 ve 3.07 kg ; karkasta kuyruk yağı ağırlığı 1.57, 1.57 ve 1.30 kg; karkasta but oranı % 31.44, 32.14 ve 33.37; karkasta kol oranı % 17.79, 19.28 ve 17.27; karkasta kuyruk yağı oranı % 8.91, 8.60 ve 7.29 olup, soğuk karkas randımanı, karkasta but ağırlığı ile karkasta but ve kuyruk yağı oranı için gruplar arası fark önemli (-.05) bulunmuştur. Aynı sıra ile MLD kesit alanı 15.93, 18.50 ve 17.36 cm2 ; butta et oranı % 67.56, 69.74 ve 67.95, yağ oranı % 8.64, 7.52 ve 8.09, kemik oranı % 24.14, 23.07 ve 24.11; kolda et oranı % 67.19, 67,23 ve 68.07, yağ oranı % 7.00, 6.55 ve 7.17, kemik oranı % 25.79, 26.49 ve 24.75 ve gruplar arası fark önemli (-.05); karkasta et oranı % 56.64, 57.83 ve 57.71, yağ oranı % 18.83, 19.28 ve 18.34, kemik oranı % 22.97, 23.09 ve 23.55 olarak tespit edilmiştir.</Özetçe>
<Anahtar>Karagül, Morkaraman, Melez Kuzu, Karkas</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ORTA ANADOLU MERİNOSLARINDA ÖNEMLİ VERİM ÖZELLİKLERİ VE SELEKSİYONLA GELİŞTİRİLMESİ İMKANLARI II.FENOTİPİK VE GENETİK PARAMETRELER VE SELEKSİYON İNDEKSİ</Başlık>
<Özetçe>Bu araştırma Konya Hayvancılık Merkez Araştırma Enstitüsünde yetiştirilen Orta Anadolu Merinoslarında önemli verim özelliklerinin düzeylerinin belirlenmesi, bazı çevre faktörlerinin bu özellikler üzerindeki etkilerinin incelenmesi, bazı verim özelliklerine ait fenotipik ve genetik parametrelerin hesaplanması, seleksiyon indeksi denkleminin kurulması ve böylece verimlerin seleksiyonla geliştirilmesi imkanlarının ortaya konması amacıyla yapılmıştır. Araştırmanın bu bölümünde, fenotipik ve genetik parametreler belirlenmiş ve bir seleksiyon indeksi hesaplanmıştır. Baba-bir kardeşler korrelasyonu metoduyla kuzuların doğum ağırlığı ile 45., 75., 105. ve 180. gün ağırlıklarının kalıtım derecesi sırasıyla 0.18, 0.09, 0.15, 0.21 ve 0.19; toklu kırkım sonu canlı ağırlığı ve kirli yapağı veriminin kalıtım derecesi 0.42 ve 0.25 bulunmuştur. Kuzu doğum ağırlığı ile büyümenin diğer dönemlerindeki ağırlıklar arasında 0.11 - 0.64 arasında pozitif genetik korrelasyon katsayıları hesaplanmıştır. Çeşitli dönemlerdeki kuzu ağırlıkları ile toklu kırkım sonu canlı ağırlığı ve kirli yapağı verimi arasındaki genetik korrelasyon katsayıları sırasıyla 0.10`dan 0.48`e ve 0.13`den 0.31`e kadar değişen pozitif değerler olarak saptanmıştır. Toklu kırkım sonu canlı ağırlığı ile yapağı verimi arasındaki genetik korrelasyon katsayısı ise 0.65 (-.01) bulunmuştur. Kuzularda sütten kesim ağırlığı (X1) ile toklu kirli yapağı verimi (X2) özellikleri kullanılarak, I = 0.212 X1 + 0.079 X2 şeklinde bir indeks denklemi kurulmuştur. Bu indeks denklemiyle toplam damızlık değer arasındaki korrelasyon katsayısı 0.45 olarak hesaplanmıştır. Araştırma sonucunda, bulunan korrelasyonların istenen yönde olduğu ve incelenen verim özelliklerinin birlikte geliştirilebileceği görülmüştür.</Özetçe>
<Anahtar>Koyun, Merinos, kalıtım derecesi, genetik korrelasyon, fenotipik korrelasyon, seleksiyon indeksi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ELAZIĞ YÖRESİNDE SÜT VE SÜT ÜRÜNLERİNİN PAZARLAMA YÖNTEMLERİ VE PROBLEMLERİ ÜZERİNE BİR ÇALIŞMA</Başlık>
<Özetçe>Bu çalışmada, Elazığ yöresinde sadece hayvancılıkla uğraşan işletmelerin süt ve süt ürünlerinin pazarlama problemleri ve tüketicilere ulaştırma biçimleri ortaya çıkarılması amaçlanmıştır. Bu amaçla, 1999 yılında Elazığ merkez ve ilçelerinde bulunan toplam köy sayısının %30’nu temsil edecek şekilde köylerde sadece hayvancılıkla uğraşan 738 işletmeden yüzyüze görüşme yoluyla veriler toplanmıştır. Elazığ’da süt ve ürünlerinin satış şekilleri, özel mandıralara (süt fabrikası), bakkal ve benzeri yerlere çiğ süt olarak, bakkal ve benzeri yerlere yoğurt olarak, bakkal ve benzeri yerlere çiğ süt, yoğurt, tereyağı, peynir ve çökelek olarak belirlenmiş ve toplam 738 işletmedeki oransal dağılımı sırasıyla % 3.7, 16.4, 8, 8, 71.1 olarak bulunmuştur. Elazığ’da süt ve ürünlerinin satış yerleri bakkal v.b., mandıra ve diğer yerlere (yakın çevredeki semt sakinlerine ve toplayıcılara) şeklinde belirlenmiş oransal dağılımı sırasıyla % 45.5, 1.3 ve 53.2 olarak bulunmuştur.</Özetçe>
<Anahtar>Pazarlama, Süt ve Süt Ürünleri, Türkiye</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KARS İLİNDE SIĞIRLARDA MİNERAL MADDE AÇIĞININ SAPTANMASI ÜZERİNE BİR ARAŞTIRMA</Başlık>
<Özetçe>Bu araştırmada, Kars ili sığırlarında mineral madde yetersizliğinin olup olmadığını belirlemek ve bu durumu önlemek veya gidermek için yetiştiricinin ne gibi uygulamalar yaptığının ortaya konulması amaçlamıştır. Araştırma, Kars ilinde rasgele seçilen 414 sığır yetiştiricisinin anket verileri üzerinde yürütülmüştür. Bulgular buzağı ve erginlerde mineral madde yetersizliği belirtilerinin var olduğunu göstermiştir (sırasıyla % 99.28, % 99.52). Bölgede bu yetersizliği önlemek veya düzeltmek için çiftçilerin yaygın şekilde yalama taşı (buzağı kış % 67.87 , yaz % 19.57 , ergin kış % 0.48 , yaz % 0.48 ) ve kaya tuzu (parça ve ezilmiş şekillerde) (buzağı kış % 24.15 , yaz % 21.50 , ergin kış % 98.31 , yaz % 89.61) kullanıldığı tespit edilmiştir. Bunlara ek olarak az sayıda yetiştiricinin mineral madde karışımı tozu (MMKT) ve mineral madde karışımı süspansiyonu (MMKS) verdiği de saptanmıştır (ikisinin toplam değerleri için buzağı kış % 1.21 , yaz % 0.24 , ergin kış % 0.48 , yaz % 0 ). Ankete göre yetersizliği önleme veya düzeltmeye yönelik uygulama yapmayan bazı çiftçilerin de olduğu belirlenmiştir (buzağı kış % 11.11 , yaz % 58.94 , ergin kış % 1.21 , yaz % 9.90 ). Araştırma yapılan yörede yalama taşı ve kaya tuzunun fazla miktarda kullanılmasına karşın sığırlarda yüksek oranda mineral madde noksanlığı belirtisinin ortaya çıktığı görülmüştür. Bununla birlikte normal dozlarda MMKT ve MMKS verilen az sayıda çiftlikte mineral madde yetersizliği belirtisi görülmediği saptanmıştır.</Özetçe>
<Anahtar>Mineral yetersizliği, sığır, anket, Kars</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YARI ENTANSİF ŞARTLARDA YETİŞTİRİLEN ESMER ve SİYAH ALACA BUZAĞILARIN DOĞUM AĞIRLIĞINA AİT FENOTİPİK ve GENETİK PARAMETRE TAHMİNLERİ</Başlık>
<Özetçe>Bu çalışmada, Atatürk Üniversitesi Ziraat Fakültesi Tarım İşletmesinde yetiştirilen Esmer ve Siyah Alaca ırkından buzağıların doğum ağırlığına etki eden çevresel faktörler incelenmiş, fenotipik ve genetik parametre tahminleri yapılmıştır. Doğum ağırlığı ortalaması Esmer erkek ve dişi buzağılarda sırasıyla 38.8±0.32 kg ve 36.5 ± 0.34 kg, Siyah Alaca buzağılarda aynı sırayla 37.6 ± 0.37 kg ve 36.3 ± 0.40 kg olarak tespit edilmiştir. Doğum ağırlığına cinsiyet, buzağılama yılı, buzağılama ayı ve ana yaşının etkisi çok önemli bulunmuştur (-.01). Ayrıca yıl ve buzağılama ayından kaynaklanan şartlara her iki ırkın farklı reaksiyon gösterdiği tespit edilmiştir. Diğer bir ifade ile bu iki faktör bakımından genotip-çevre interaksiyonu önemli bulunmuştur. Doğum ağırlığına ait kalıtım derecesi (h2), Esmer ırkta 0.36±0.131 Siyah Alacada 0.24±0.177 olarak tahmin edilmiştir.</Özetçe>
<Anahtar>Doğum Ağırlığı, Esmer, Siyah Alaca, Fenotipik ve Genetik Parametreler, Kalıtım Derecesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DEĞİŞİK SULANDIRICILAR İLE DONDURULAN AYGIR SPERMALARININ İN-VİTRO DEĞERLENDİRİLMESİ ÜZERİNE ÇALIŞMALAR</Başlık>
<Özetçe>Bu çalışma Safkan Arap aygırlarının spermalarının laktoz ve tris sulandırıcılarıyla sulandırılıp dondurulması ve dondurma sonrası spermatolojik özelliklerinin saptanması amacıyla yapılmıştır. Araştırmada Anadolu Tarım İşletmesinde yetiştirilen 5 baş Safkan Arap aygır kullanılmıştır. Beş Safkan Arap aygırından alınan spermalar laktoz ve tris sulandırıcıları ile cm3’te 100 milyon motil spermatozoa bulunacak şekilde sulandırılmıştır ve makrotüplere çekildikten sonra sıvı azot buharında dondurulmuştur. Laktoz ile sulandırılıp dondurularak 500C’de 40 saniye ve 450C’de 30 saniye süreyle çözdürülen spermalarda çözüm sonu spermatozoa motilitesi (%), toplam anormal spermatozoa oranı (%), anormal akrozom oranı (%) ve spermatozoa dayanıklılığını saptamak için yapılan termo-rezistens test 1., 2. ve 3. saatlerde kontrolleri yapılan motilite oranlarının (%) ortalama değerleri yukarıda belirtilen sırayla; %47.44-%42.33; %31.73-%35.52; %22.64-%24.59; %22.74-%19.94; %9.13-%6.74 ve %2.58-%1.13 olarak saptanmıştır. Tris ile sulandırılıp dondurularak 500C’de 40 saniye ve 450C’de 30 saniye süreyle çözdürülen spermalarda çözüm sonu ortalama değerler yukarıda belirtilen sırayla; %37.83-34.63; %36.06-%38.39; %24.14-%25.79; %17.58-%15.94; %5.50-%4.96 ve %0.99-%0.83 olarak tespit edilmiştir. Araştırmadan elde edilen bulgulara göre; aygır spermasını laktoz ile sulandırmanın tris sulandırıcısına göre ve dondurduktan sonra 500C’de 40 sn süre ile çözdürmenin 450C’de 30 sn süreyle göre daha iyi spermatolojik özellikler ortaya koyduğu görülmektedir. Ayrıca sulandırıcılar ile çözdürme ısı ve sürelerinin arasında bir ilişkinin olmadığı da saptanmıştır.</Özetçe>
<Anahtar>Aygır, Sperma, Sulandırma, Dondurma, Çözdürme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TAVUK YETİŞTİRİCİLİĞİNDE ALTLIĞIN KULLANILMASI VE ÖNEMİ (DERLEME)</Başlık>
<Özetçe>Tavukçulukta, özellikle de broylerlerde kullanılan altlık malzemesi ve seçimi üretimi etkileyen önemli faktörlerden biridir. Altlık malzemesinin seçiminde yalıtım ve su emici özelliği yüksek , kuru ve temiz olması, parçalarının sivri ve sert olmaması , ucuz ve kolay temin edilmesi gibi özelliklere dikkat edilmelidir. En çok kullanılan altlık malzemesi odun talaşıdır. Bunun alternatiflerinden bazıları saman, kağıt kırpıntıları, parçalanmış mısır koçanı ve diatomit olarak sıralanabilir. Altlık malzemesinin birkaç defa üstüste kullanılması bazı araştırıcılar tarafından uygun görülmüşse de normalde bir üretim sonunda altlığın tümü dışarı atılır ve bir sonraki üretim döneminde yeni altlık malzemesi kullanılır.</Özetçe>
<Anahtar>Broyler, damızlık,altlık, tekrar kullanma</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TAYLARIN BESLENMESİ (DERLEME)</Başlık>
<Özetçe>Fiziksel özellikler bakımından mükemmel bir at yetiştirmek için tayların döllü yumurtadan erişkin ağırlığa ulaşana kadar, gelişme dönemlerine uygun, ekzojen amino asit, yağ ve mineral maddeler bakımından yeterli ve dengeli rasyonlar ile beslenmeleri gerekmektedir. Yeni doğan bir taya ilk 36 saat içerisinde mutlaka kolostrum verilmelidir. Kolostrum verilemedi ise taylar vitamin, polivalan serum ve antibiyotik ile desteklenmelidir. Sütten kesilme işlemi taylarda 5-6. aylarda gerçekleşir. Tayların süt ikame yemi ile büyütülmeleri gerekiyor ise bu yemin mümkün olduğu kadar çok sayıda öğün ile azar azar verilmesi gerekmektedir Gelişme dönemlerinde tayların aşırı derecede nişasta ile beslenmeleri telafisi mümkün olmayan iskelet bozukluklarına neden olduğundan bu dönemlerde rasyonlara yağ katılmasında yarar vardır.</Özetçe>
<Anahtar>Tay, Besleme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>YUMURTA TAVUĞU RASYONLARINA KATILAN C VİTAMİNİNİN YUMURTA KALİTESİ VE KOLESTEROL DÜZEYLERİNE ETKİSİ</Başlık>
<Özetçe>Bu araştırma yumurta tavuğu rasyonlarına katılan 50, 100, 200 mg/kg C vitamininin canlı ağırlık, yem tüketimi, yumurta verimi, yumurta kalitesi ile yumurta ve kan kolesterolüne etkilerinin araştırılması amacıyla yapılmıştır. Araştırmada 28 haftalık 96 adet ticari yumurtacı hibrit kullanılmış ve herbiri 24 tavuktan oluşan gruplar, biri kontrol üçü deneme grubu olarak ayrılmış, araştırma 16 hafta sürmüştür. Tavuklar deneme başı ve deneme sonu olmak üzere iki kez tartılmış, haftalık yem tüketimleri, yemden yararlanma dereceleri hesaplanmış, altı haftada bir kan ve yumurta örnekleri alınarak kan ve yumurta kolesterolleri belirlenmiştir. C vitamini, yumurta kırılma mukavemetini istatistiki açıdan önemli düzeyde artırmış (30. haftada -.01, 36. ve 42. haftalarda -.05) ; kan ve yumurta kolesterolünü ise 36. ve 42. haftalarda düşürmüştür (-.01).</Özetçe>
<Anahtar>C vitamini, tavuk, kolesterol, yumurta üretimi, yumurta kalitesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BILDIRCINLARDA AKRABALI YETİŞTİRMENİN VERİM ÖZELLİKLERİ ÜZERİNE ETKİLERİ</Başlık>
<Özetçe>Bu araştırma, yüksek verimli hibridler üretmek amacıyla, bıldırcınlarda akraba hatlar oluşturma olasılıklarını incelemek için yapılmış ve akrabalı yetiştirmenin üreme ve verim özellikleri üzerine etkisi incelenmiştir. Başlangıç ve ilk üç generasyonda döllülük oranı; deneme grubunda sırasıyla %83.2, 51.8, 72.4 ve 72.2, kontrol grubunda %84.0, 79.5, 75.9 ve 74.2 bulunmuştur. Çıkım gücü deneme grubunda %81.9, 60.9, 57.5 ve 55.7, kontrol grubunda %80.6, 67.0, 66.5 ve 66.3 bulunmuştur. Kuluçka randımanı deneme grubunda %68.1, 31.5, 41.6, ve 40.2, kontrol grubunda %67.7, 53.3, 50.0, ve 49.2 olarak bulunmuştur. Akrabalı yetiştirme sonucunda yaşama gücü ilk iki haftada önemli oranda (-.01) düşmüştür. Daha sonraki haftalarda da önemli olmayan düzeyde düşmeler olmuştur. Birinci ve ikinci haftada yaşama gücü deneme grubunda sırasıyla %84.1, 64.7 ve kontrol grubunda %96.8 ve 73.0 bulunmuştur. Canlı ağırlık 43. günde deneme grubunda 146.8 g ve kontrol grubunda 144.4 g olarak bulunmuştur. İlk yumurtlama yaşı deneme grubunda 51.5 gün, kontrol grubunda 54.6 gün bulunmuştur. İlk yumurtlama yaşı deneme grubunda, kontrol grubuna göre daha küçük, fakat yumurta ağırlığı ve yumurta verimi deneme grubunda daha düşüktür. Kırkbeş günlük yumurta kayıtlarına göre deneme grubunda yumurta verimi 36.3 adet, kontrol grubunda 40.5 adet olarak tespit edilmiştir. Yumurta ağırlığı deneme grubunda ilk, onbeşinci, otuzuncu ve kırkbeşinci günlerde, kontrole göre daha düşük bulunmuştur. Sonuç olarak, bıldırcınlarda özellikle dölverimindeki ciddi olumsuz etkileri nedeniyle akrabalı yetiştirme oranının yavaş ve kademeli olarak artması gerekmektedir.</Özetçe>
<Anahtar>Bıldırcın, akrabalı yetiştirme, verim özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>SÜT SIĞIRCILIĞINDA İNFERTİLİTEDEN KAYNAKLANAN MALİ KAYIPLAR</Başlık>
<Özetçe>Modern süt sığırcılık işletmelerinde başarıyı belirleyen en önemli ölçütlerden birisi de döl verimi düzeyidir. Bu çalışmada A.Ü. Veteriner Fakültesi Eğitim, Araştırma ve Uygulama Çiftliği’nde 1988-97 yılları arasında yetiştirilen ve çoğu Holstayn olan 126 ineğe ait 256 laktasyon kaydı ilk buzağılama yaşı (IBY), buzağılama aralığı (BA) ve gebelik başına tohumlama sayısı (GBTS) yönünden incelenmiş ve bu özellllikler bakımından hedeflenen değerlere ulaşılamaması neticesinde meydana gelen mali kayıplar hesaplanmıştır. Incelenen dönemde ortalama IBY, BA ve GBTS değerleri sırasıyla 863 gün, 443 gün ve 2 adet olarak tespit edilmiştir. Bu rakamlar hedef değerlerle karşılaştırıldığında sırasıyla 133 gün, 77 gün ve 0.3 adet gibi fazlalık görülmektedir. IBY ve BA’nda 1 gün gecikmeden kaynaklanan mali kayıplar Nisan 1999 reel fiyatlarıyla sırasıyla 2.428.000 TL ve 1.643.000 TL olarak hesaplanmıştır. Incelenen dönemde IBY, BA ve GBTS’nın hedeflenen değerlere ulaşılamamasından kaynaklanan toplam mali kayıp ise 57.365.254.000 TL olarak hesaplanmıştır.</Özetçe>
<Anahtar>Inek, infertilite, mali kayıplar</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>İSVİÇRE ESMERİ İNEKLERDE MEME ÖZELLİKLERİ VE SÜT VERİMİ İLE CMT SKORU ARASINDAKİ İLİŞKİLER</Başlık>
<Özetçe>Bu çalışma, Malatya’daki bir süt sığırı işletmesinde bulunan İsviçre Esmeri ineklerde meme özellikleri ve süt verimleri ile CMT skoru arasındaki ilişkileri tespit etmek amacıyla yapılmıştır. Çalışmanın materyalini yaşları 2-8 arasında değişen toplam 54 baş İsviçre Esmeri inek oluşturmuştur. Çalışma süresince ineklerin yaşı, laktasyon sayısı, laktasyon ve günlük ortalama süt verimi ve laktasyon dönemleri ile CMT skoru arasındaki ilişkiler belirlenmiştir. Bu araştırmada, hayvanların meme özellikleri ile ilgili olarak ön meme başı uzunluğu, ön meme başları arası mesafe ve ön meme başının yerden yüksekliği gibi özelliklerde değerlendirilmiştir. Sonuç olarak, İsviçre Esmeri ineklerde, laktasyon sayısı ve yaş ilerledikçe CMT pozitifliğin görülme oranının arttığı, yüksek süt verimli ineklerde ve laktasyonun 4-6. aylarında CMT skorunun daha yüksek olduğu tespit edilmiştir. Ayrıca, ön meme başının yerden az yüksekliği olan hayvanlarda CMT pozitifik oranın daha yüksek olduğu belirlenmiştir. Ancak; CMT pozitiflik açısından diğer meme özelliklerine ait alt gruplarda istatistiki düzeyde önemli bir farklılık tespit edilememiştir. Bu çalışma ile süt sığırı işletmeleri için önemli bir problem olan mastitisten korunmada, sütçü ineklerin yetiştirme veya damızlık amaçlı seçimi sırasında verim ve pedigri kayıtları yanında, CMT skoruyla ilişkili bazı meme özelliklerinin de dikkate alınmasının gerektiği sonucuna varılmıştır.</Özetçe>
<Anahtar>CMT, Meme Özellikleri, İsviçre Esmeri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DEĞİŞİK İŞLETME KOŞULLARINDA YETİŞTİRİLEN HOLŞTAYN SIĞIRLARIN SÜT VERİM ÖZELLİKLERİNİ ETKİLEYEN BAŞLICA FAKTÖRLER VE SELEKSİYONA ESAS PARAMETRELER</Başlık>
<Özetçe>Türk-Anafi süt sığırcılığını geliştirme projesi kapsamında İtalya’dan getirilen ve Türkiye’de doğan 670 ineğin 1130 laktasyon kaydının kullanıldığı bu çalışmada 11 değişik metodla hesaplanan süt veriminde inişe karşı direnme gücüne etki eden çevre faktörleri ile özelliğin kalıtım ve tekrarlama derecelerinin belirlenmesi ve seleksiyonda bu özellikten yararlanma olanaklarına açıklık getirilmesi hedeflenmiştir. Direnme gücü; en yüksek kontrol günü süt verimi (pik verimi) ve kontrol günü verim ortalamalaları arasındaki oranlar, 305 günlük süt veriminin pik verimine oranı, kontrol günü verimlerinin standart sapmaları ve varyasyon katsayısı, farklı laktasyon dönemlerindeki kontrol verim toplamları arasındaki oranlar, kontrol günü aralıklarında elde edilen verim ortalamalarından bir sonrakinin bir öncekine oranları toplamı ortalaması ve laktasyonun farklı dönemlerinde elde edilen süt verimleri arasındaki oranlar olarak ifade edilmiştir. Varyans analizleri yetiştirme bölgesi, buzağılama yılı, buzağılama mevsimi, laktasyon sırası, servis süresi ve yaşın direnme gücü ve süt verim özelliklerini önemli (-.05) derecede etkilediklerini göstermiştir. Birinci laktasyonda direnme gücü daha yüksek, buna karşılık pik ve 2X305 günlük verimler daha düşük olmuştur. Servis süresi kısaldıkça direnme gücü ve 2X305 günlük verim düşmüştür. Kalıtım derecesi tahminleri farklı direnme gücü ölçüleri için 0.063 ile 0.145 arasında değişmiştir. Laktasyonun tümü ya da son 1/3’lük kesimini içeren direnme gücü tahmin yöntemlerinin kalıtım dereceleri daha yüksek bulunmuştur. Genetik korelasyonlar yüksek bir direnme gücüne yönelik genetik bir değişimle daha yüksek bir 2X305 günlük süt verimi beklenebileceğini göstermiştir.</Özetçe>
<Anahtar>Sığır, Holştayn, süt, direnme gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BAKLAGİL TANE YEMLERİ VE RUMİNANT RASYONLARINDA KULLANIMI</Başlık>
<Özetçe>Baklagil tane yemleri, yüksek düzeyde protein ve enerji kapsayan yem maddelerindendir. Ruminant rasyonlarında çok kısa bir adaptasyon süresi uygulanarak kullanılmakta ve hem konsantre yem karmalarına katılabilmekte, hem de kaba yemlerle birlikte verilebilmektedir. Özellikle yüksek düzeylerde protein niteliğinde olmayan azot kullanımının uygun olmadığı ve düşük kaliteli yemlerin verildiği yemleme sistemlerinde baklagil tane yemlerinin kullanımı yararlı olmaktadır. Baklagil tane yemlerinin rumende parçalanan proteininin yüksek, kükürt kapsayan amino asitlerin düşük olması kullanımı sınırlamaktadır. Diğer taraftan çoğu baklagil tane yemleri lektinler, proteinaz inhibitörleri, protein niteliğinde olmayan amino asitler, polifenolik bileşikler, goitrojenler, saponinler, siyanogenetik glikozidler gibi antinutrisyonel faktörler içermektedir. Bu faktörlerin olumsuz etkileri ruminantlarda, monogastrik hayvanlara kıyasla daha az görülmektedir. Baklagil tane yemleri yağlı tohum küspeleri gibi yüksek proteinli yem maddelerinin az ve pahalı olduğu bölgelerde değerli alternatif yem maddeleridir. Hayvan beslemede kullanılan başlıca baklagil tane yemleri fiğ, soya, bakla, bezelye ve lupendir.</Özetçe>
<Anahtar>Baklagil Tanesi, Ruminant Rasyonları</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI TANEN KAYNAKLARININ TİFTİK KEÇİLERİNDE YEM TÜKETİMİ CANLI AĞIRLIK ARTIŞI TİFTİK VERİMİ VE KALİTESİ ÜZERİNE ETKİSİ</Başlık>
<Özetçe>Üç farklı deneme halinde yürütülen bu araştırma; tanen ihtiva eden ve hayvan beslemede optimum düzeyde kullanılmayan meşe yaprağı, süpürge darısı (Sorghum vulgare var. Technicum (Koern.) Jav). ve hiç kullanılmayan çay fabrikası atığının yem değerinin belirlenmesi ve Ankara keçilerinin beslenmesinde kullanılabilirliğinin ortaya konulması amacıyla yapılmıştır. Araştırmanın 1. denemesinde yem maddelerinin tanen, ham besin maddeleri ve hücre duvarı analizleri yapılmıştır. Bu analizler sonunda yulaf hasılı, meşe yaprağı, süpürge darısı ve çay fabrikası atığının kuru madde esasına göre belirlenen tanen düzeyleri sırasıyla; %0.292, 8.020, 3.220 ve 7.890 olarak belirlenmiştir. Araştırmanın 2. denemesinde klasik sindirim denemesi ile yulaf hasılı, meşe yaprağı ve süpürge darısının sindirilme dereceleri belirlenmiştir. Araştırmada çay fabrikası atığı hayvanlarda toksik etki oluşturması nedeniyle denemede kullanılamamıştır. Denemede her yem maddesi için 4 baş 1.5 yaşlı Akkaraman toklu kullanılmıştır. Meşe yaprağı ile yulaf hasılı ve süpürge darısının kuru maddelerinin sindirilme dereceleri arasında farklılık bulunmazken (P>0.05), yulaf hasılı ile süpürge darısı arasında farklılık tespit edilmiştir (-.05). Süpürge darısının organik maddesinin sindirilme derecesi yulaf hasılı ile meşe yaprağından daha düşük (-.05) olduğu belirlenmiştir. Buna karşın yulaf hasılının ham protein sindirilme derecesi (% 67.43), meşe yaprağı (% 21.75) ve süpürge darısından (%15.71) önemli ölçüde yüksek (-.05) bulunmuştur. Tiftik verim ve kalitesinin tespit edilmesi amacıyla yapılan 3. denemede 24 baş damızlık Ankara keçisi kullanılmıştır. Keçiler 8`er başlık 3 gruba ayrılmış, 600 g yulaf hasılı + 900 g karma yem (kontrol), 600 g meşe yaprağı + 900 g karma yem (meşe grubu) ve 400 g süpürge darısı + 500 g karma yem + 600 g yulaf hasılı (süpürge darısı grubu) rasyonlarıyla beslenmiştir. Araştırmanın sonunda gruplar arasında canlı ağırlık artışı, tiftik verim ve kaliteleri yönünden önemli (P>0.05) farklılığa rastlanmamıştır. Bu araştırma ile Ankara keçilerinde kaba yem olarak meşe yapraklarının yulaf hasılı gibi orta kalitede sayılabilecek kaba yemler yerine kullanılabileceği, süpürge darısının ise konsantre yeme katılarak verildiğinde yem tüketimi ve canlı ağırlık artışının olumsuz yönde etkilenmeyeceği sonucuna varılmıştır.</Özetçe>
<Anahtar>Ankara Keçisi, Meşe Yaprağı, Sorgum Darısı, Tanen, Tiftik, Canlı Ağırlık, Yem Tüketimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BEYAZ YENİ ZELANDA, KALİFORNIYA VE ŞİNŞİLLA IRKI TAVŞANLARDA PROTEIN KAYNAĞI OLARAK KULLANILAN ÜRENİN EKONOMİK VE BİYOLOJİK ETKİNLİK ÜZERİNDE ETKİLERİ</Başlık>
<Özetçe>Bu çalışmada, Beyaz Yeni Zelanda, Kaliforniya ve Şinşilla tavşanlarının yüksek protein, düşük protein ve düşük proteinli rasyona ürenin ilave edilmesiyle hazırlanan bir rasyonla beslenmesinin etkisi incelenmiştir. Denemede 3 ana grup oluşturulmu?tur(I.Rasyon, II.Rasyon, III.Rasyon Grubu). Her bir grup 3 alt gruba (Beyaz Yeni Zelanda, Kaliforniya, Şinşilla tavşan ırkları) ayrılmış ve her bir alt grupda her ırk için 12 tavşan bulundurulmuştur.Alt gruplardaki canlı ağırlık artışı, günlük yem tüketimi ve yem değerlendirme sayıları tespit edilmiştir.Ele alınan bu kriterler bakımından alt gruplar arasındaki farklılıklar istatistiki olarak önemli bulunmamıştır. Üre katılmış rasyonla iki aylık sütten kesilmiş tavşanlar , altı haftalık besiye alındığında canlı ağırlık artış katsayıları ; Kaliforniya tavşan ırkında % 55.6, Beyaz Yeni Zelanda tavşan ırkında % 49.7 ve Şinşilla tavşan ırkında % 47.0 olmaktadır. Ele alınan üç deneme grubunda Şinşilla tavşan ırkının diğer ırklara göre canlı ağırlık kazancının düşük olduğu tespit edilmiştir. Besi performansı yüksek olan ırk Kaliforniya ve Beyaz Yeni Zelanda tavşanlarıdır. Üre katılmış rasyon tipi ile beslenmesi tercih edilecek ırk ise Kaliforniya tavşanıdır. Bu tavşandan 1 TL yem masrafına karşılık 2.69 TL gelir elde edilmektedir.</Özetçe>
<Anahtar>Biyolojik Etkinlik, Ekonomik Etkinlik, Canlı Ağırlık, Yem Değerlendirme, Üre, Rasyon, Tavşan.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BURSA İL MERKEZİNE YAKIN ÇEVRE BROYLER İŞLETMELERİNDE FARKLI GENOTİPLERİN ÜRETİM PARAMETRELERİ VE EKONOMİK VERİMLİLİK</Başlık>
<Özetçe>Bu çalışma Bursa ve yakın çevre işletmelerinde broyler genotiplerin üretim parametreleri ve ekonomik verimliliklerini saptamak amacıyla yapılmıştır. Veriler Bursa ve yakın çevresine dağılmış olan rastgele seçilmiş 15 broyler işletmesinden elde edilmiştir. İşletmelerin analiz sonuçları broyler piliçlerin yetişme sürelerinin 44.7 gün, yemden yararlanma oranının 2.07, kesimde ortalama canlı ağırlığın 1808 g, ölüm oranının % 8.86 ve verim indeksinin 180.28 olduğunu göstermiştir. İşletmelerde yetiştirilen Avian Farm, Hybro, Ross ve Cobb 500 genotipleri için yetişme süreleri sırasıyla 44, 45, 46 ve 45 gün, kesim anında ortalama canlı ağırlıkları sırasıyla; 1782, 1832, 1876 ve 1797 g bulunmuş, yemden yararlanma oranları sırasıyla; 2.05, 2.09, 1.99 ve 2.11, genotipler için ölüm oranları sırasıyla; % 8.61, 9.21, 7.45 ve 10.62, verim indeksi sırasıyla; 180, 182, 192 ve 171 olarak hesaplanmıştır. Toplam maliyet değişken ve sabit giderlerin toplamından oluşmuştur. Değişken ve sabit giderler ticari işletmeler için sırasıyla; % 91.64 ve 8.36, sözleşmeli-büyütme işletmeleri için % 56.75 ve 43.25 bulunmuştur. Ticari broyler işletmelerinde piliç ve gübre satışı sırasıyla; % 99.63 ve 0.37 hesaplanmıştır. Sözleşmeli büyütme işletmeleri için büyütme ücreti ve gübre gelirleri sırasıyla; % 95.63 ve 4.37, gelir-gider oranı ticari ve sözleşmeli broyler işletmeleri için sırasıyla; 1.179 ve 1.263 bulunmuştur. Sonuç olarak Ross genotipinin performansı diğer genotiplerden daha yüksek ve bölgedeki broyler işletmelerinin ekonomik kBURSA İL MERKEZİNE YAKIN ÇEVRE BROYLER İŞLETMELERİNDE FARKLI GENOTİPLERİN ÜRETİM PARAMETRELERİ VE EKONOMİK VERİMLİLİK* (The Production Parameters and Economic Efficiencies of Different Genotypes in Broiler Enterprises in Bursa Province and its Near Vicinity) Metin PETEK1 1. Uludağ Üniversitesi, Veteriner Fakültesi, Zootekni Anabilim Dalı - BURSA ÖZET Bu çalışma Bursa ve yakın çevre işletmelerinde broyler genotiplerin üretim parametreleri ve ekonomik verimliliklerini saptamak amacıyla yapılmıştır. Veriler Bursa ve yakın çevresine dağılmış olan rastgele seçilmiş 15 broyler işletmesinden elde edilmiştir. İşletmelerin analiz sonuçları broyler piliçlerin yetişme sürelerinin 44.7 gün, yemden yararlanma oranının 2.07, kesimde ortalama canlı ağırlığın 1808 g, ölüm oranının % 8.86 ve verim indeksinin 180.28 olduğunu göstermiştir. İşletmelerde yetiştirilen Avian Farm, Hybro, Ross ve Cobb 500 genotipleri için yetişme süreleri sırasıyla 44, 45, 46 ve 45 gün, kesim anında ortalama canlı ağırlıkları sırasıyla; 1782, 1832, 1876 ve 1797 g bulunmuş, yemden yararlanma oranları sırasıyla; 2.05, 2.09, 1.99 ve 2.11, genotipler için ölüm oranları sırasıyla; % 8.61, 9.21, 7.45 ve 10.62, verim indeksi sırasıyla; 180, 182, 192 ve 171 olarak hesaplanmıştır. Toplam maliyet değişken ve sabit giderlerin toplamından oluşmuştur. Değişken ve sabit giderler ticari işletmeler için sırasıyla; % 91.64 ve 8.36, sözleşmeli-büyütme işletmeleri için % 56.75 ve 43.25 bulunmuştur. Ticari broyler işletmelerinde piliç ve gübre satışı sırasıyla; % 99.63 ve 0.37 hesaplanmıştır. Sözleşmeli büyütme işletmeleri için büyütme ücreti ve gübre gelirleri sırasıyla; % 95.63 ve 4.37, gelir-gider oranı ticari ve sözleşmeli broyler işletmeleri için sırasıyla; 1.179 ve 1.263 bulunmuştur. arlılığı oldukça düşük bulunmuştur.</Özetçe>
<Anahtar>İşletme, Broyler, Genotip, Ekonomi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>HİNDİLERDE YUMURTA AĞIRLIĞI VE EMBRİYONİK GELİŞİM İLE YUMURTA AĞIRLIK KAYBI VE BAZI KABUK ÖZELLİKLERİ ARASINDAKİ İLİŞKİLER</Başlık>
<Özetçe>Bu çalışmada farklı ağırlıktaki hindi yumurtalarının kuluçkası sırasında embriyonik gelişim dönemlerine bağlı olarak yumurta ağırlık kaybı, kabuk ağırlığı, kabuk ve zar kalınlığı özelliklerinde oluşan değişimler incelenmiştir. Ağır (>90 g), orta (85-89 g) ve hafif -84 g) Bronz hindi yumurtalarına kuluçka işlemi uygulanmış, sonuçlar dölsüz, erken, orta ve geç embriyonik ölüm görülen yumurtalar yönünden değerlendirilmiştir. Yumurta ağırlık grupları arası farklar yumurta yüzey alanı ve kabuk ağırlığı yönünden önemli bulunmuştur. Embriyoların ölüm yaşı ilerledikçe yumurta ağırlık kaybı artmış, kabuk ağırlığı ve kabuk kalınlığı azalmıştır.</Özetçe>
<Anahtar>Hindi, Yumurta, Embryo, Ağırlık Kaybı, Kabuk, Zar</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BILDIRCINLARDA KAHVERENGİ TÜY RENGİNİN KALITIM ANALİZİ</Başlık>
<Özetçe>Bu çalışmada, japon bıldırcınlarında tüy renginin kahverengi oluşunu sağlayan genin kalıtım analizi yapılmıştır. Yabani tip ve kahverengi tüy rengine sahip bıldırcın hatları resiprokal olarak çiftleştirilmiştir. F1 ve F2 döllerinin fenotiplerine bakılarak, kahverengi tüy rengini belirleyen genin (b) eşeye bağlı ve yabani alleline (+) resesif etkili olduğu tespit edilmiştir.</Özetçe>
<Anahtar>Japon Bıldırcını, Tüy Rengi, Kahverengi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AKKARAMAN VE ALMAN SİYAH BAŞLI ETÇİ x AKKARAMAN MELEZİ (Fı) KOYUNLARIN SÜT VERİMİ ÖZELLİKLERİ</Başlık>
<Özetçe>Bu araştırma Akkaraman (Akk) ve Alman Siyah Başlı Etçi (ASB) x Akkaraman melezi Fı koyunlarının süt verimi özelliklerini incelemek amacıyla yapılmıştır. Araştırma Lalahan Hayvancılık Araştırma Enstitüsünde yürütülmüştür. Araştırmada 2 yaşlı 25 Akkaraman koyun ile 23 baş ASB x Akk melezi Fı koyun kullanılmıştır. Akkaraman grubunda 30, 60, 90, 120, 150. günlerdeki günlük süt verimi ve toplam süt verimi sırasıyla 410.0, 489.4, 462.6, 296.4, 128.8 g ve 10.34, 24.15, 38.61, 50.02, 55.90 kg, ASB x Akk Fı grubunda ise 515.2, 561.5, 440.2, 256.5, 81.2 g ve 13.41, 29.74, 45.01, 55.48, 60.30 kg olmuştur. Laktasyon süresi ve süt yağ oranı, Akkaraman grubunda 158 gün ve % 6.31, Fı grubunda 148 gün ve % 6.53 bulunmuştur. Maksimum günlük süt verimi Akkaramanlarda 75. gün, F1’ lerde 50. gün dolaylarında gerçekleşmiştir.</Özetçe>
<Anahtar>Koyun, Alman Siyah Başlı Etçi, Akkaraman, Melezleme, Süt Verimi.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TÜRKİYE’ DE YETİŞTİRİLEN ÇEŞİTLİ SIĞIR IRKLARI ARASINDAKİ GENETİK İLİŞKİLER</Başlık>
<Özetçe>Türkiye’de yetiştirilen çeşitli kültür (Holştayn, Jersey ve Esmer) ve yerli sığır ( DAK, GAK, YK ve Boz) populasyonlarında biyokimyasal polimorfizmden (Hb, Pa, Am-I ve Tf.) yararlanılarak akrabalı yetiştirme katsayıları, ortalama heterozigotluk ve genetik uzaklık değerleri tahmin edilmiştir. Her bir lokusta hesaplanan akrabalı yetiştirme katsayıları ırklara göre farklılık göstermiştir. Ortalama heterozigotluklar (?) yerli populasyonlarda 0.387±0.130–0.512±0.076, kültür ırklarında ise 0.327±0.154 – 0.439±0.058 olarak bulunmuş ve ortalama heterozigotluk değerleri arasındaki farklılıkların önemli olmadığı tespit edilmiştir. Genetik uzaklık(dij) değerleri yerli sığır ırkları arasında 0.006 - 0.090, kültür ırkı populasyonlarında 0.050 – 0.128, yerli ve kültür ırkları arasında ise 0.032 - 0.170 olarak belirlenmiştir. Kümeleme analizinde (UPGMA) üç ana sınıf tespit edilmiştir. GAK ve Jersey ırkları birbirine uzak olan iki farklı ana kümeyi oluşturmuştur. GAK ve Jersey ana sınıflarının ortasındaki ana kümede Esmer, Holştayn ve yerli sığır (DAK, YK ve Boz) populasyonlarından oluşan üç alt grup yer almıştır. Çalışılan lokuslar bakımından GAK ve Jersey populasyonlarının hem kendi içlerinde birbirlerinden hem de diğer ırklardan farklı genetik yapılarda olduğu bulunmuştur. DAK, YK ve Boz populasyonları benzer genetik yapılara sahip olmakla birlikte bu ırkların Esmer ırkına olan genetik yakınlıklarının Holştayn populasyonuna olan benzerliklerinden daha fazla olduğu tespit edilmiştir. Sığır ırklarının tasnif edilmesinde kümeleme analizinin kullanışlı bir metot olduğu sonucuna varılmıştır.</Özetçe>
<Anahtar>Yerli sığır, akrabalı yetiştirme katsayısı, heterozigotluk, genetik uzaklık, kümeleme analizi.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TÜRKİYE DAMIZLIK SİYAH ALACA SÜRÜLERİNDE SÜT VE DÖL VERİMİ</Başlık>
<Özetçe>Türkiye’ de 17 ilde toplam 1.207 yetiştirici işletmesinde soykütüğü ve süt verimleri kayıtları tutulan 15 896 baş ineğe ait 32.367 laktasyon kaydının değerlendirildiği bu çalışmanın amacı Siyah Alaca (Holstein Friesian) sığır ırkına ait süt ve döl verimi özelliklerine ait tanımlayıcı değerlerin belirlenmesidir. Döl verimi kapsamında ele alınan özelliklerden ilkine buzağılama yaşı, buzağılama aralığı, servis periyodu damızlıkta kalma süresi ve bu sürede inek başına gerçekleşen buzağılama sayısı ile buzağılama etkenliği ortalamaları sırasıyla 28.4 ± 0.04 ay, 401 ± 0.59 gün, 121 ± 4.56 gün, 25.12 ± 0.201 ay, 2.23 ± 0.016 buzağılama ve % 93 ± 0.12 olarak hesaplanmıştır. 305 günlük süt verimi, laktasyon ve kuruda kalma süresi ile süt verimi etkenliği ortalamaları ise sırasıyla 5 592 ± 9.7 kg, 331 ± .4 gün, 74.0 ± 0.3 gün ve 5 203 ± 12.9 kg olarak bulunmuştur.</Özetçe>
<Anahtar>Siyah Alaca, Süt Verimi, Laktasyon Süresi, Buzağılama Aralığı, Verimli Ömür.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BAZI ÇİFTLİK HAYVANLARININ ÜREME FONKSİYONLARI ÜZERİNE BETA KAROTENİN ETKİSİ </Başlık>
<Özetçe>Çiftlik hayvanlarının reprodüktif fonksiyonları üzerine A vitamini yetersizliğinin olumsuz etkileri uzun yıllardır bilinmektedir. Bununla birlikte, son çalışmalar b-karotenin, A vitamininin etkisinden bağımsız olarak reprodüktif fonksiyonları etkileyebileceğini ortaya koymuştur. b-Karoten A vitamininin ön maddesidir. Yemdeki b-karoten yetersizliği direkt veya indirekt olarak ovaryum fonksiyonlarını ve uterus ortamını değiştirerek östrus, gebe kalma ve gebelik gibi reprodüktif parametreleri olumsuz yönde etkilemektedir. Bu derlemede inek, koyun, tavşan ve domuzların reprodüktif süreçleri üzerine b-karotenin fonsiyonel rolü irdelenmiştir.</Özetçe>
<Anahtar>Karoten, Üreme, Ovaryum, Korpus Luteum</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>CANLI HAYVANLARDA KARKAS DEĞERLENDİRMEDE ULTRASON KULLANIMI</Başlık>
<Özetçe>Hayvanlarda et veriminin canlı iken tahmin edilmesinde ultrason kullanımı yaygınlaşmaktadır. Çeşitli ülkelerde ultrason kullanarak karkas özelliklerini tahmin etmeğe yönelik çalışmalar yapılmaktadır. Bu çalışmalarda canlı hayvanda kabuk yağı kalınlığı ve kesit alanı ile Musculus Longissimus Dorsi ( MLD ) derinliği ve kesit alanı, ultrasonik olarak ölçülmekte, kesimden sonra alınan gerçek değerlerle karşılaştırılmaktadır. Ultrasonik ölçülere canlı ağırlık değerinin de ilavesiyle geliştirilen matematiksel modeller ile randıman ( % ), kemiksiz et oranı, mermerleşme gibi karkas özellikleri tahmin edilmektedir. Ultrason tekniği ile karkas değerlendirme,domuz ve sığırlarda daha başarılı iken,koyunlarda başarı oranı daha düşüktür. Birçok araştırma bulgusuna göre MLD ve yağ alanı ölçüleri, kas ve yağ derinliği ölçülerinden daha güvenilir sonuçlar vermektedir.</Özetçe>
<Anahtar>Canlı Değerlendirme, Karkas, Ultrason</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BROYLER RASYONLARINDA ANTİBİYOTİK VE PROBİYOTİK KULLANILMASI</Başlık>
<Özetçe>Bu araştırma zinc bacitracin ve iki farklı probiyotiğin (ThepaxR, FastrackR) broyler piliçlerde canlı ağırlık kazancı, yemden yararlanma oranı, karkas randımanı, ince bağırsak ve abdominal yağ ağırlığı ile serum kolesterol düzeyi üzerine etkilerinin incelenmesi amacıyla yürütülmüştür. Araştırmada 250 adet günlük Ross PM3 broyler civciv kullanılmıştır. Biri kontrol olmak üzere on grup düzenlenmiştir. Kontrol grubu, katkısız temel yemle beslenirken, deneme grupları yemlerine ThepaxR %0.05 ve %0.10, FastrackR %0.16 ve %0.20, zinc bacitracin %0.01 oranlarında ve her iki probiyotik iki farklı oranda zinc bacitracin ile birlikte ilave edilmiştir. Araştırma sonunda broyler yemlerine katılan iki probiyotiğin, antibiyotiğin ve bunların kombinasyonlarının canlı ağırlık, yem tüketimi, yemden yararlanma, ince bağırsak ağırlığı ve serum kolesterol düzeyi üzerine önemli bir etkilerinin bulunmadığı tespit edilmiştir. Deneme gruplarında sıcak karkas randımanı kontrolden belirgin olarak yüksek bulunmuştur (-.05). ThepaxR ve zinc bacitracin abdominal yağ ağırlığında kontrol grubuna göre belirgin bir artışa neden (-.001) olurken, FastrackR’ın etkisi önemsiz bulunmuştur.</Özetçe>
<Anahtar>Broyler, Probiyotik, Antibiyotik, Performans, Rasyon</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>AKKARAMAN VE ALMAN SİYAH BAŞLI ETÇİ x AKKARAMAN MELEZİ Gı KUZULARDA BÜYÜMEYE ETKİ EDEN BAZI ÇEVRE FAKTÖRLERİ</Başlık>
<Özetçe>Bu araştırmada Akkaraman (Akk) ve Alman Siyah Başlı (ASB) x Akkaraman melezi Gı kuzuların çeşitli dönemlerdeki canlı ağırlıklarına cinsiyet, doğum tipi, doğum ağırlığı ve anasından emdiği süt miktarının etkileri incelenmiştir. İncelenen çevre faktörlerinin etki paylarının hesaplanmasında En Küçük Kareler Metodu kullanılmıştır. Akkaraman grubunda cinsiyetin etkisi incelenen tüm dönemlerde erkeklerde pozitif, dişilerde negatif; doğum ağırlığının etkisi 30. gün hariç önemsizdir. ASB x Akk melezi Gı’ lerde cinsiyetin etkisi, erkeklerde negatif dişilerde pozitif, doğum ağırlığının etkisi genelde incelenen tüm dönemlerde önemli (-.01) bulunmuştur. Kuzuların anasından emdiği süt miktarının etkisi 90. günde Akkaramanlarda 0,013 kg, Gı’ lerde 0,015 kg olmuştur. Her iki grupta da doğum ağırlığı ile çeşitli dönemlerdeki canlı ağırlıklar ve kuzunun anasından emdiği süt miktarı ile kuzu canlı ağırlığı arasında önemli düzeylerde (-.001, -.05) ilişkiler tesbit edilmiştir.</Özetçe>
<Anahtar>Kuzu, Büyüme, Melezleme, Akkaraman, Alman Siyah Başlı Etçi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>DÜVELERDE CLOPROSTENOL UYGULAMASI SONRASINDA KONSEPSİYON VE EMBRİYONİK ÖLÜM ORANLARININ KAN PROGESTERON HORMONU DÜZEYLERİNİN ÖLÇÜMÜ İLE ARAŞTIRILMASI</Başlık>
<Özetçe>Sunulan çalışmada, seksüel siklusun 12’nci günü cloprostenol enjekte edilerek östrusları senkronize edilen düvelerde gebe kalma ve gebeliğin 22`nci gününden sonra şekillenebilecek olası embriyonik ölüm oranlarının , serum progesteron düzeyi izlenerek belirlenmesi amaçlandı. Çalışmada 80 baş Holstein düve, uygulama (n=60) ve kontrol (n=20) olmak üzere iki gruba ayrıldı. Uygulama grubuna siklusun 12’nci günü 526 mikrogram cloprostenol sodium enjekte edilirken; kontrol grubundaki düvelere hiç bir uygulama yapılmadan ilk gözlenen spontan östruslarında tohumlandılar. Uygulama grubunda, enjeksiyon sonrası 96 saate kadar östruslar gözlendi. Gözlenen östruslarda, östrusun başlamasını izleyen 12 saat sonra tek, 72 saate kadar östrus gözlenemeyen hayvanlarda ise 72 ve 96’ncı saatlerde çift tohumlama gerçekleştirildi. Çalışmaya alınan tüm hayvanlar, tohumlamayı izleyen 22’nci günden itibaren 60’ncı güne kadar haftada 2 kez vena jugularis’den kan alınarak periferik serum progesteron düzeyleri EIA yöntemi ile belirlendi. Uygulama grubunda, siklusun 12’nci günü yapılan PGF2 a enjeksiyonu sonrasında, düvelerin %93,4’ü 72 saat içinde gözlenebilir östrus gösterirken %6.6’sı östrus belirtileri göstermeden tohumlandı. Bu tohumlamalarda sırası ile %71 ve %25 oranlarında gebelik elde edildi. Serum progesteron düzeylerine bakıldığında tohumlamayı izleyen 22 günde uygulama grubunda %80 gebelik oranı belirlenirken tohumlamayı izleyen 60’ıncı günde bu oranın %68,3’e düştüğü; buna karşılık, kontrol grubunda aynı dönemlerde elde edilen gebelik oranlarının ise sırası ile %95 ve %90 olduğu saptandı. Progesteron düzeyleri izlenerek gebeliklerin 22-45 ‘nci günleri arasında uygulama grubunda 7 hayvanda ve kontrol grubunda 1 hayvanda embriyonik ölüm gözlendi (p -01). Uygulama grubunda embriyonik ölüm şekillenen 7 hayvanın 6’sında tohumlamayı izleyen 22 ve 27’nci günlerdeki serum progesteron düzeylerinin aynı dönemdeki normal gebelik seyri gösteren düvelere göre belirgin bir düşüklük gösterdiği saptandı (p -05). Tohumlamayı izleyen 22’nci günden itibaren serum progesteron düzeyi düşmeye başlayan hayvanlarda 3-5 gün içinde östrus gözlenirken; 30’ncu günden itibaren serum progesteron düzeyi düşmeye başlayan düvelerde ise 6-27 gün arasında değişen sürede östruslar gözlendi. Sonuç olarak; seksüel siklusun 12’nci günü PGF2 a enjekte edilen düvelerde ilk tohumlamada elde edilen gebelik oranlarının spontan östrus gösterip tohumlanan düvelere göre düşük olduğu; tohumlamayı izleyen 22-45’nci günler arasındaki embriyonik ölümlerin gebeliğin 22, 27 ve 30’ncu günlerinde ölçülen serum progesteron düzeyleri ile belirlenebildiği ve luteal regresyonun başlaması ile gözlenebilen östrus arasındaki sürenin, gebeliğin dönemine bağlı olarak, 3-27 gün arasında değişebileceği saptandı.</Özetçe>
<Anahtar>Embriyonik Ölüm, Düve, PGF2 a, Serum Progesteron</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>ŞEKER PANCARI TOHUMU VE TEMİZLEME KALINTILARININ RUMENDE PARÇALANMA ÖZELLİKLERİ</Başlık>
<Özetçe>Bu araştırma, şeker pancarı tohumu ve temizleme kalıntılarının rumende parçalanma özelliklerini in situ naylon kese tekniği ile belirlemek amacıyla yapılmıştır. Araştırmada rumen kanülü takılmış ortalama 40 kg ağırlığında 3 baş ergin erkek Ankara keçisi kullanılmıştır. Hayvanlara iyi kaliteli çayır kuru otu ad libitum verilmiştir. Şeker pancarı tohumu ve tohum temizleme kalıntı numuneleri (rüzgar önü, elek altı) 4, 8, 16, 24, 48 ve 72 saat süreyle rumende inkübasyona tabi tutulmuştur. Yem maddelerinin rumende KM, OM ve HP parçalanma özellikleri p = a + b ( 1 - e-ct ) eşitliğinden yararlanılarak hesaplanmıştır. Şeker pancarı tohumu, rüzgar önü ve elek altı numuneleri kuru maddesinin rumende maksimum potansiyel parçalanabilirliği (a + b) sırası ile % 40.61, 28.78 ve 42.80 olarak bulunmuştur. Rumende ham protein parçalanma hız sabiti değerleri ise sırasıyla 0.0070, 0.0215 ve 0.1542/saat olarak tespit edilmiştir. Araştırma sonucu yem maddelerine ait elde edilen rumende parçalanma özellikleri, ruminantlar için daha ekonomik rasyon yapılmasına ışık tutacaktır</Özetçe>
<Anahtar>Şeker Pancarı Tohumu, Pancar Tohumu Temizleme Kalıntıları, In situ Yıkılabilirlik, Ankara Keçisi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>MALYA TARIM İŞLETMESİ ESMER IRKI İNEKLERDE SÜT VERİM ÖZELLİKLERİ</Başlık>
<Özetçe>Bu araştırma Malya Tarım İşletmesinde yetiştirilen Esmer sığırların süt verim özelliklerini belirlemek amacıyla yapılmıştır. Bu amaçla 1985- 1992 yılları arasında yetiştirilen 531 ineğe ait 2124 laktasyon kaydı kullanılmıştır. Araştırmada gerçek süt verimi, 305 gün süt verimi, kuru dönem ve laktasyon süresi için En Küçük Kareler ortalamaları sırasıyla 3431.1 kg, 3297.7 kg, 69.1 gün ve 324.8 gün olarak hesaplanmıştır. En yüksek süt verimi; 5. laktasyonda, 5 ve yukarı yaşlarda ve ilkbahar mevsiminde tesbit edilirken, kuru dönem ideal süreye çok yakın bulunmuştur. Süt verimi üzerine yıl, laktasyon sayısı, mevsim ve yaşın etkisi önemli (-.001, -.01) olurken, laktasyon süresi üzerine sadece yılın ve yaşın etkisi önemli (-.001, -.05), kuru dönem üzerine ise bütün faktörlerin etkisi önemsiz bulunmuştur. Malya Esmer sürüsünde süt veriminin yıllar itibariyle önemli derecede arttığı, ancak daha sonraki yıllardaki süt verimleriyle karşılaştırıldığında artışın düşük olduğu görülmektedir. Buradan da işletmedeki bakım-besleme ve sürü yönetiminin sürekli olarak iyileştirilmekte olduğu sonucuna varılmaktadır.</Özetçe>
<Anahtar>Sığır, İsviçre Esmeri ,Süt Verimi, Kuru Dönem, Laktasyon Süresi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>POLONYA HOLŞTAYN ERKEK DANALARIN BESİ PERFORMANSI VE KARKAS ÖZELLİKLERİ</Başlık>
<Özetçe>Değişik orijindeki Holştayn’ların verim performanslarının ortaya konması Türkiye’de Holştayn sığır yetiştiriciliğine yön vermesi bakımından önemlidir. Bu çalışma, Polonya orijinli Holştayn erkek danaların besi performansını ve karkas özelliklerini incelemek amacıyla yapılmıştır. Besi süresince ortalama günlük canlı ağırlık artışı ve 1 kg canlı ağırlık artışı için tüketilen yem kuru madde miktarı sırasıyla 1.172 kg ve 8.68 kg bulunmuştur. Soğuk karkas randımanı, soğuk karkas ağırlığına göre kemik oranı, değerli etlerin oranı ve toplam et oranı sırasıyla % 55.23, % 17.18, % 20.68 ve 76.69 tespit edilmiştir. Araştırma sonuçlarına göre Polonya Holştayn danaların arzu edilmeyen yağlanma olmaksızın 550 kg ağırlıkta kesilebileceği ve Türkiye’de besi sığırı olarak kullanılabileceği ortaya çıkmıştır.</Özetçe>
<Anahtar>Polonya Holştayn, besi performansı, karkas özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KALITIM DERECESİ TAHMİNİNDE AKRABALIK KATSAYISININ ÖNEMİ VE BİR BİLGİSAYAR PROGRAMI</Başlık>
<Özetçe>Islah çalışmalarında başvurulan çeşitli yöntemlerden en önemli iki tanesi seleksiyon ve yetiştirme metodlarıdır. Yapılan seleksiyon ile elde edilen genetik ilerlemenin düzeyi kalıtım derecesine bağlıdır. Kalıtım derecesi farklı yöntemlerle hesaplanabilir. Ancak, bütün yöntemlerin ortak noktası, akrabalar arasında görülen fenotipik benzerliğin, onların sahip olduğu genetik benzerliğin bir sonucu olarak meydana geldiği ilkesidir. Bu ifadeden de anlaşılacağı gibi akrabalık, kalıtım derecesi ile ilgili tahminlerde önemli rol oynamaktadır. Bu çalışma ile de kalıtım derecesi tahmininde akrabalık derecesinin önemini vurgulamak ve bir sürüde akrabalık derecesini hesaplamak için bir bilgisayar proğramını geliştirmek amaçlanmıştır. Geliştirilen proğram, TURBO PASCAL 7.0 proğramlama dili ile yazılmıştır. DOS (Disc Operating System) ortamında çalışabilen bu proğram, 80486 ve daha yukarı model bir mikroişlemci ve grafik ekrana sahip PC (Personel Computer)’ lerde kullanılabilecek şekilde hazırlanmıştır.</Özetçe>
<Anahtar>Anahtar Kelimeler: Kalıtım derecesi, akrabalık, bilgisayar programı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>KRİPTORŞİDİZM’İN SPERMATOLOJİK PARAMETRELER ÜZERİNE ETKİLERİ</Başlık>
<Özetçe>Biri normal diğeri tek taraflı kriptorşidli iki aygırdan sun’i vagina ile alınan spermalarda, spermatolojik özellikler ve aşım davranışları araştırılmıştır. Klinik olarak normal bulunan aygırda spermatolojik özelliklerden sperma miktarı, motilitesi, yoğunluğu, anormal ve ölü-canlı spermatozoa oranı ile sperma pH’sı sırasıyla 70.0 ml, % 75.0, 93.750 x 106/ml, % 16.0, %19.0 ve 7.5 olarak saptanmış ve aygır normal aşım davranışları göstermiştir. Klinik olarak tek taraflı kriptorşidi bulunan aygırda ise ortalama spermatolojik özellikler sırasıyla 56.0 ml, % 70.0, 120 x 106/ml, % 19.0, % 22.0 ve 7.7 olarak saptanmış, alınan 3 ejakülatta da aşırı libido gözlenmiştir. Kriptorşidili aygırda ölü spermatozoa oranı daha yüksek bulunmasına rağmen her iki aygırın spermatolojik özellikleride normal sınırlar içinde bulunmuştur. Lalahan Hayv. Arş. Ens. Derg. 1998, 38 (1) 79-84 KRİPTORŞİDİZM’İN SPERMATOLOJİK PARAMETRELER ÜZERİNE ETKİLERİ (Effects of khriptorchidism on spermatological properties) Ali DAŞKIN Nafiz YURDAYDIN Taşkın ÖZDEMİR SUMMARY Spermatological properties are investigated in stallion in spermes taken from a normal and one-sided crytorchid stallion by was of artifical vagina. Mounting behaviour is also investigated. In the clinically normal stallion sperm amount, motility, dansity. Abnormal and dead-live sperma rate, sperm pH are as follows 70.0 ml, 75.0 %, 93.750 x 106/ml, 16.0 %, 19.0 % and 7.5. In the clinically onesided cryptorchid stallion spermatological properties are as follows 56.0 ml, 70.0 % 120 x 106/ml, 19.0 %, 22.0 % and 7.7 respectively. In the three ejekulates taken extreme libido were observed spermatological properties in both stallions are under normal limits were as deat sperm rates in the stallion with cryptorchid are found higher. ÖZET Biri normal diğeri tek taraflı kriptorşidli iki aygırdan sun’i vagina ile alınan spermalarda, spermatolojik özellikler ve aşım davranışları araştırılmıştır. Klinik olarak normal bulunan aygırda spermatolojik özelliklerden sperma miktarı, motilitesi, yoğunluğu, anormal ve ölü-canlı spermatozoa oranı ile sperma pH’sı sırasıyla 70.0 ml, % 75.0, 93.750 x 106/ml, % 16.0, %19.0 ve 7.5 olarak saptanmış ve aygır normal aşım davranışları göstermiştir. Klinik olarak tek taraflı kriptorşidi bulunan aygırda ise ortalama spermatolojik özellikler sırasıyla 56.0 ml, % 70.0, 120 x 106/ml, % 19.0, % 22.0 ve 7.7 olarak saptanmış, alınan 3 ejakülatta da aşırı libido gözlenmiştir. Kriptorşidili aygırda ölü spermatozoa oranı daha yüksek bulunmasına rağmen her iki aygırın spermatolojik özellikleride normal sınırlar içinde bulunmuştur.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>EVCİL HAYVANLARDA FOTOPERİYODİZM VE DÖLVERİMİNE ETKİSİ</Başlık>
<Özetçe>Fotoperiyodik değişimlerden etkilenerek mevsimsel üreme gösteren memelilerde, reprodüktif siklus zamanı ve reprodüktif sistemdeki değişiklikler melatonin üretimindeki günlük ritimle kontrol edilir. Bütün memeli türlerinde epifiz hormonu olan melatonin üretiminde günlük ritim vardır. Üretim ışıkla inhibe olurken, karanlıkla birlikte aktive olmaktadır. Öte yandan cinsiyetin gelişimi ve üreme üzerine de melatoninin etkisi bulunmaktadır. Fotoperiyodik hayvanlarda, melatonin uygulaması ile üreme sezonunun uzatılması mümkün olmaktadır. Melatonin, üreme fizyolojisi üzerinde de rol oynamaktadır. Fakat etki mekanizması, hedef hücreleri ve yıkımlanması henüz tam olarak açıklanamamıştır. Bu arada, son zamanlarda bazı memelilerde reprodüksiyonun kontrolünde eksojen melatonin uygulaması yaygın biçimde kullanılmaktadır.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>FARKLI SİSTEMLERLE BESLENEN ETLİK BILDIRCINLARDA RASYON ENERJİ SEVİYESİNİN BİTKİSEL YAĞ KATILARAK ARTIRILMASININ BESİ PERFORMANSI VE KARKAS RANDIMANI ÜZERİ ETKİLERİ</Başlık>
<Özetçe>Bu araştırmada etlik bıldırcınları 0 – 5 haftalık “tek dönem” de ve 0 – 2 hafta (başlatma dönemi) ile 3 – 5 hafta (bitirme dönemi) olarak “çift dönem” de beslemenin ve ayrıca her iki sistemde de rasyon enerji seviyelerinin bitkisel yağ katılarak artırılmasının etkileri incelenmiştir. Bu amaçla başlatma (%24 HP) ve bitirme (% 20 HP) dönemleri için ayrı ayrı olmak üzere protein düzeyleri aynı, ancak artan seviyede bitkisel yağ kullanarak enerjileri sırasıyla 2900, 3000 ve 3100 ME Kcal/kg olan 3’er adet rasyon hazırlanmıştır. Tüm besi dönemi itibariyle elde edilen sonuçlar sırasıyla şöyledir. Besi performansı: canlı ağırlık 183.54 g – 191.85 g; canlı ağırlık artışı 174.70 g – 182.91 g; yem tüketimi: 504.26 g – 545.12 g ve yem değerlendirme sayısı 2.817 – 3.040 ; sıcak karkas 128.90 g (% 70.82) – 136.00 g (% 72.56) kg, canlı ağırlık artış maliyeti 20.912 Tl/kg,- 23.917 Tl/kg. arasında bulunmuştur. 0-5 hafta için yapılan istatistiki incelemelerde sadece yem tüketimi ve ekonomik analiz bakımından farklılık ortaya çıkmıştır. Bu durumda en ekonomik besi sistemi “çift dönemli besi sistemi” olurken en uygun enerji seviyeside 2900 ME Kcal/kg olmuştur. Bu bakımdan bıldırcın besi rasyonlarında rasyon enerji seviyesinin bitkisel yağ katılarak artırılmasının olumlu bir etkisine rastlanmadığı söylenebilir.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>BILDIRCINLARDA BEDEN ÖLÇÜLERİ İLE CANLI AĞIRLIK, KARKAS VE PARÇALARININ AĞIRLIKLARI ARASINDAKİ KORELASYONLAR</Başlık>
<Özetçe>Çalışmada beden uzunluğu, göğüs genişliği ve incik uzunluğu ile canlı ağırlık, soğuk karkas ağırlığı, göğüs ve but eti ağırlıkları arasındaki fenotipik korelasyon katsayılarının incelenmesi amaçlanmıştır. Çalışma Japon bıldırcınlarında yapılmıştır. Beden uzunluğu ve göğüs genişliği ile canlı ağırlık ve çeşitli karkas özellikleri arasında yüksek düzeyde önemli (-.001) korelasyon katsayıları bulunmuştur. İncik uzunluğu ile diğer özellikleri arasındaki korelasyon katsayıları düşüktür. Canlı ağırlık ve karkas parçalarının kendi aralarında ise yüksek pozitif korelasyon katsayıları saptanmıştır (-.01).</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>TEK YEM ARPA RASYONUNA PROTEİN KAYNAĞI OLARAK ÜRE KATILMASININ KUZULARDA BESİ PERFORMANSINA ETKİLERİ ÜZERİNDE BİR ARAŞTIRMA</Başlık>
<Özetçe>Bu araştırmada, tek yem arpa ve tek yem arpa + üre rasyonlarının kuzularda besi performansı üzerine etkileri incelenmiştir. Bu amaçla her biri 8 baş erkek kuzu içeren iki deneme grubu oluşturulmuştur. Birinci gruba ihtiyaç duyulan düzeyde vitamin ve mineral madde ile tamamlanan tek yem arpa rasyonu yedirilirken, ikinci grupta tek yem arpa + % 2 üre rasyonu kullanılmıştır. Bu şekilde hazırlanan rasyonların sindirilebilir ham protein düzeyleri sırasıyla % 8.70 ve % 12.81 olmuştur. 49 gün devam eden bu denemede grupların sırasıyla ortalama canlı ağırlık artışları, 273.47 g ve 289.29 g; günlük yem tüketimleri, 1452.67 g. ve 1423.46 g; yem değerlendirme sayıları ise, 5.310 ve 4.920 olarak tespit edilmiştir. Yapılan analizler sonucunda, ortalama günlük canlı ağırlık artışları, günlük yem tüketimleri ve yem değerlendirme sayıları bakımından gruplar arası farklılıkların istatistiki açıdan önemsiz olduğu saptanmıştır.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>HAMPSHIRE DOWN VE ALMAN SİYAH BAŞLI ETÇİ IRKLARININ AKKARAMAN IRKI İLE KULLANMA MELEZLEMESİ YÖNÜNDEN KARŞILAŞTIRILMASI I. DÖLVERİMİ, BÜYÜME VE YAŞAMA GÜCÜ</Başlık>
<Özetçe>Bu araştırma HD ve ASB etçi ırklarının Akkaraman ırkı ile kullanma melezlemesi yönünden karşılaştırılması amacıyla yapılmıştır. Araştırma için gerekli veriler, sıfat döneminde 66 baş Kangal tipi Akkaraman koyun ile birer baş HD ve ASB koçtan, süt emme döneminde 24 baş HD x AKK F1 21 baş ASB x AKK F1 kuzudan elde edilmiştir. Kuzulara süt emme döneminde meraya ilave konsantre yem verilmiştir. Araştırma sırasında yapılan tüm istatistiki değerlendirmeler kovaryans analizi ile yapılmıştır. Akkaraman ırkı için bulunan gebelik, doğum ve ikizlik oranları ile doğuma düşen ortalama kuzu sayısı sırasıyla % 62.12, 54.55, 27.78 ve 1.25’ dir. Her iki genotip grubunda 75. güne kadar ki yaşama gücü % 100 olarak bulunmuştur. Kullanma melezlemesi için uygun ırkın seçimini amaçlayan bu çalışmada her iki genotip grubu birbirine yakın değerler göstermiş, heterozisin etkisi beklenen düzeyde gerçekleşmemiştir. Irkların seçiminde kesin karar verebilmek için benzer çalışmaların devam ettirilmesi ve sonuçlandırılması gerekmektedir.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>İSVİÇRE ESMERİ İNEKLERDE MEME VE MEME BAŞI ŞEKİL VE ÖLÇÜLERİNİN SAĞILABİLİRLİK VE SÜT VERİMİ ÜZERİNE ETKİSİ</Başlık>
<Özetçe>Bu araştırma, Malya Tarım İşletmesinde yetiştirilen İsviçre Esmeri inek sürüsünde meme ve memebaşı ölçülerini belirlemek, bu ölçülerin laktasyon sayısına ve laktasyon dönemlerine göre değişimlerini izlemek ve süt verimiyle olan ilişki düzeyini saptamak üzere gerçekleştirilmiştir. Bunun için 144 baş Esmer ırk inek kullanılmıştır. Meme yüksekliği, laktasyon sayısının artmasıyla düşme eğiliminde olmuştur. Laktasyon sayılarına göre, arka memebaşı uzunluğu, arka memebaşı çapı, ön memebaşı çapı, ön-arka memebaşları arası ve arka memebaşları arası mesafeler ile meme puvantajına ait ortalamalar arasında istatistiki düzeyde önemli farklar bulunmuştur. Süt verim gruplarına göre, sadece ön-arka memebaşları arası mesafe ve meme puvantajlarına ait ortalamalar arasındaki fark istatistiki olarak önemli olmuştur. Meme yüksekliği ile 305 günlük süt verimi arasında negatif, ön-arka memebaşları arası mesafe ve meme puvantajı ile 305 günlük süt verimi arasında pozitif olmak üzere laktasyonun üç döneminde de istatistiki düzeyde önemli fenotipik korelasyon katsayıları hesaplanmıştır. Çalışılan İsviçre Esmeri inek sürüsünde laktasyonun 5. ayında genel olarak ön memebaşı uzunluğu 6.65, arka memebaşı uzunluğu 5.40 cm, ön memebaşı çapı 2.67 cm ve arka memebaşı çapı 2.51 cm olmuştur. Sonuç olarak memebaşı ölçülerinin süt verimi üzerine etkisinin zayıf olduğu, meme yüksekliği ve meme puvantajının etkisinin ise önemli olduğu tespit edilmiştir.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Doğal Çiftleştirme Koşullarında Üretilen Tavuk x Tavus Kuşu Melezinin Karekterizasyonu</Başlık>
<Özetçe>Yaklaşık 30 tavus kuşu (Pavo cristatus) ve bir Beyaz Legorn horozu (Gallus gallus domesticus), pet hayvanı olarak birkaç yıl
aynı kafeste yetiştirilmiştir. Bu kafesten toplanıp kuluçkaya konan yumurtalardan elde edilen bir civciv fenotipik olarak diğerlerinden farklı bulunmuş ve bunun bir tavus kuşu ve beyaz Legorn melezi olduğu kabul edilmiştir. Doğal çiftleşme koşullar altında bir tavuk x tavus kuşu melezi üretimi alışılmadık bir durum olduğundan, bu çalışma ile elde edilen civcivin fenotipik, kan proteinleri analizi, enzim polimorfizmleri ve PCR-RFLP yoluyla, tavuk ve tavus kuşunun bir inter-generik melezi (F1) olduğu teyit edilmeye çalışılmıştır. Sonuçta söz konusu civcivin gerçekten, bir tavus kuşu ile Beyaz Legorn horozu arasında bir intergenerik melezi (F1) olduğu sonucuna varılmıştır. </Özetçe>
<Anahtar>Inter-generik melez, tavus kuşu, Beyaz Leghorn horoz</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Siyah Alaca Süt Sığırlarında Doğum Sonrası Dönemde Gelişen Mastitis Olgularının Üreme Performansı Üzerine Etkisi</Başlık>
<Özetçe>Günümüz modern süt sığırcılığının önde gelen sorunları arasında üremeye ilişkin olanlar ilk sıralarda yer almaktadır. Doğum sonrası erken postpartum dönem, ineğin biyolojik olarak oldukça zorlandığı ve en duyarlı olduğu fizyolojik dönemlerinden birisidir. Süt sığırlarında doğum tipi ve şekli ile birlikte, söz konusu dönemde gelişen meme ve genital sistem yangılarının olumsuz etkileri, doğrudan üreme performansı üzerinde görülmektedir. Bu araştırmanın amacı, Siyah Alaca süt sığırlarında servis periyodu/ aşıma açık gün sayısı (SP), doğum- ilk tohumlama arasında geçen süre (İTGS) ve gebelik başına tohumlama sayısı (GBTS) gibi çeşitli döl verimi ölçütleri ile ineğe ilişkin makro çevre faktörleri ve doğum sonrası dönemde saptanan mastitis olgularının ilişkisini belirlemektir. Bu amaçla, araştırmanın materyalini Ceylanpınar Tarım İşletmesi’nde yetiştirilen Siyah Alaca ineklere ait 1998- 2001 yılları arasında gerçekleşen 1778 adet laktasyon ve üreme kayıtları ile 28 adet ikiz doğum, 66 adet (abort + ölü doğum) ve doğumu takip eden ilk 60 günde saptanan 135 adet klinik mastitise ait bilgiler oluşturmuştur. Doğum sonrası ilk 60 gün içerisinde gelişen klinik mastitis olgularının, doğum- ilk tohumlama arası süre ve gebelik başına tohumlama sayısı üzerine etkili olduğu (-.001), kontrast test sonuçları ile bu dönemde klinik mastitis göstermeyen ineklerin, doğum sonrası ilk 20 gün ve 21- 60. günler arasında mastitis saptanan ineklere (referans düzey) oranla, tek tohumlamada gebe kalma olasılığının sırasıyla 1.255 (95 %- CI: 0.721- 2.183) ve 2.354 (95 %- CI: 1.351- 4.101) kat daha fazla olduğu saptanmıştır. Postpartum dönem 60. günden önce tohumlanan ineklerde, daha geç tohumlananlara göre, ilk tohumlamada gebe kalma olasılığının daha düşük 0.612 (95 %- CI: 0.504- 0.744) olduğu belirlenmiştir. Yüksek verim, incelenen üreme özelliklerini olumsuz etkilemiştir (-.001). Süt sığırlarında döl verimi ölçütlerinin optimal sınırlar içinde tutulabilmesi için, doğum öncesi ve sonrası dönemde başarılı bir yönetimin yanı sıra, başta meme ve genital sistem sağlığı açısından temizlik, hijyen ve dezenfeksiyon ilkeleri titizlikle yerine getirilmelidir.</Özetçe>
<Anahtar>Doğum sonrası dönem, mastitis, servis periyodu, gebelik başına tohumlama sayısı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Yetiştirici Koşullarında Kıl, Saanen x Kıl ve Alpin x Kıl Melezi Oğlaklarda Büyüme-Gelişme ve Yaşama Gücü Özellikleri</Başlık>
<Özetçe>Bu çalışmanın amacı, Aydın İli Çine İlçesi Kavşit Köyü’nde bulunan yetiştirici işletmelerinde Saanen x Kıl keçisi ve Alpin x Kıl keçisi melezleri ile Kıl keçisi oğlakların büyüme-gelişme özelliklerinin saptanmasıdır. Saanen x Kıl keçisi (F1) (SK), Alpin x Kıl keçisi (F1) (AK) ve Kıl keçisi (K) oğlaklarında doğum ağırlığı değerleri sırasıyla 2.86±0.078, 2.84±0.082 ve 2.75±0.110 kg olarak bulunmuştur (P>0.05). SK, AK ve K oğlaklarında 3. ve 5. ay canlı ağırlıkları ise sırasıyla 13.18±0.469, 14.22±0.509 ve 13.98±0.657 kg ve 20.60±0.647, 21.57±0.749 ve 22.94±0.999 kg olarak saptanmıştır (P>0.05). SK, AK ve K oğlaklarında 5. aya kadar günlük ortalama canlı ağırlık artışları sırasıyla 113.79±4.355, 120.30±5.042 ve 128.61±6.722 g olarak gerçekleşmiştir (P>0.05). SK, AK ve K oğlaklarının 5 aylık yaş dönemine kadar yaşama güçlerinin sırasıyla %82.03, %84.99 ve %74.53 düzeyinde olduğu saptanmıştır. Elde edilen sonuçlar, yetiştirici koşullarında Alpin x Kıl keçisi ve Saanen x Kıl keçisi melezi oğlakların büyüme-gelişme özelliklerinin yetiştirici gelirleri bakımından yeterli olduğu söylenebilir.</Özetçe>
<Anahtar>Oğlak, canlı ağırlık artışı, büyüme eğrisi, melez, yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Malya Kuzularında Karkas Bölgelerinin Yağ Asidi Kompozisyonu</Başlık>
<Özetçe>Bu çalışma açık ağıl şartlarında besiye alınan Malya erkek kuzuların, karkaslarının farklı bölgelerinde yağ asidi kompozisyonu ve CLA (Conjuge linoleik asid) içeriklerini belirlemek amacıyla yapılmıştır. Yaklaşık 20 kg ağırlıkta 58 gün süreyle besiye alınan kuzular, ortalama 37.94 kg canlı ağırlıkta kesime gönderilmiştir. Kuzuların günlük canlı ağırlık artışları ortalama 319 g, soğuk karkas ağırlıkları 18.59 kg olarak bulunmuştur. Besi süresince kuzulara ad-libitum kesif yeme ek olarak 150 g/baş kuru yonca otu verilmiştir. Kesimden sonra karkasın pelvis, bel, döş ve kuyruk bölgelerinden alınan numunelerde yağ asitleri kompozisyonuna bakılmıştır. Analizler sonucunda pelvis bölgesinde toplam SFA, MUFA, PUFA, Trans ve CLA sırasıyla (%) 51.19, 35.93, 5.64, 6.59 ve 0.648 olarak tespit edilmiştir. Bel, döş ve kuyruk bölgelerinde SFA, MUFA, PUFA, Trans ve CLA sırayla 41.82, 43.44, 9.64, 4.35 ve 0.757; 39.52, 51.40, 4.45, 3.67 ve 0,960; 45.01, 41.57, 5.75, 6.90 ve 0.767 olarak tespit edilmiştir.</Özetçe>
<Anahtar>Malya, yağ asiti, konjuge linoleik asit, karkas bölgesi,</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Tatlı Patates (Ipomoea batatas) Yapraklarının Hayvan Beslemede Kullanımı</Başlık>
<Özetçe>Hem insan sağlığı hem de besleyici özellikleri yönünden önemli bir endüstri bitkisi olan tatlı patatesin, hasat sonrası geriye kalan yeşil aksamları (yaprak ve sap) hayvan beslemede değerlendirilebilen, protein, mineral, vitamin ve karotenoidlerce zengin bir kaba yem materyalidir. Ayrıca yüksek bir aminoasit skoruna da sahiptir. Yılda 6-8 ton/da yeşil aksam alınan ve bunun yaklaşık % 50’sini oluşturan tatlı patates yaprakları (TPY), farklı hayvan türlerinin beslenmesinde taze, kurutulmuş ve silolanmış formlarda kullanılabilmektedir. Nitekim rasyona protein kaynağı olarak kurutulmuş TPY’ı ilavesinin, etlik piliçler, ruminantlar, domuzlar ve balıklarda yem tüketimi ile canlı ağırlığı arttırdığı, yemden yararlanmayı olumsuz etkilemediği bildirilmiştir. Ancak TPY’ nın yem değerini iyileştirmek için lisin desteği önerilmektedir. Diğer yandan in vitro silolama çalışmalarıyla, yemin çözünebilir karbonhidrat içeriğine bağlı olarak oldukça iyi silolandığı ve ruminantlar için alternatif kaba yem kaynağı olabileceği bildirilmiştir. Bu derlemede, mevcut literatürler çerçevesinde, TPY’ nın hayvan beslemede kullanım potansiyelinin irdelenmesi amaçlanmıştır.</Özetçe>
<Anahtar>Tatlı patates yaprakları, sarmaşıklar, hayvan besleme.</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Alternatif Bir Protein Kaynağı Lüpenin (Lupinus L.) Etlik Piliçlerin Beslenmesinde Kullanımı</Başlık>
<Özetçe>Kümes hayvanları üretimi üzerinde artan baskı geleneksel protein kaynaklarına alternatif çözümler arayışını beraberinde getirmektedir. Bir baklagil bitkisi olan lüpen (LupinusL.) bu konudaki önemli alternatiflerden birisidir. Ancak lüpen tohumlarının hayvan beslenmesinde kullanımını kısıtlayan en önemli etken ihtiva etmiş oldukları alkaloid ve glikozidlerdir. Yüksek alkaloid içeren lüpen çeşitleri acı lüpen olarak adlandırılmaktadır. Yeni lüpen çeşitlerinde alkaloid içeriği %0.01’in altında olacak şekilde ıslah edilerek azaltılmış ve tatlı lüpen olarak adlandırılmıştır. Tatlı lüpen çeşitlerinin tohumları kuru maddede yaklaşık %28-45 ham protein ile %5-11 arasında ham yağ içermektedir. Amino asit profili ise nispeten dengelidir. Ancak lisin (% 3.73-6.41) ve metiyonin (0.39-1.43) amino asidi bakımından diğer baklagil tohumlarında olduğu gibi fakirdir. Lüpen tohumlarında depolanan ana karbonhidrat selüloz, hemiselüloz ve ?-galaktanlardır. Lüpen tohumları yaklaşık olarak %40 nişasta olmayan polisakkaritler (NSP) ve az miktarda da nişasta içermektedir. Ayrıca lüpen tohumları çok düşük seviyede tripsin inhibitörü içerdiğinden monogastrik hayvanların rasyonlarında ısıl işlem uygulamadan kullanılabilir. Lüpenin besin maddesi içeriğinin istenilen düzeyde olmasından dolayı gelecekte hayvan beslemede daha yaygın olarak kullanılacağı tahmin edilmektedir.</Özetçe>
<Anahtar>Lüpen, lüpen çeşitleri, yem değeri, etlik piliç, protein</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Türkiye Et Koyunculuğu İçin Yeni Bir Gen Kaynağı: Dorper</Başlık>
<Özetçe>Türkiye’nin coğrafi ve sosyo-kültürel yapısı koyun ve keçi yetiştiriciliğine uygun olmakla beraber koyun eti ülkemizin hemen hemen her kesiminde yaygın olarak tüketilmektedir. Koyun yetiştiriciliğini olanaklı kılan çoğu etmenin mevcut olmasına rağmen kırmızı et üretimi son derece yetersiz ve kişi başı kırmızı et tüketimi (9 kg/kişi/yıl) ise gelişmiş ülkelerin ortalamasının çok altındadır. Kırmızı et üretiminin yetersiz olmasının önemli sebeplerinden biri nitelikli damızlık yetersizliği ve sürdürülebilir üretim sistemlerinin uygulanmamasıdır. Et üretimini arttırmak amacı ile bugüne kadar devlet desteği ile çok farklı ülkelerden yüksek genetik kapasiteye sahip ve baba hattı olarak kullanılacak ırklar getirilmiş ancak bunların hiçbiri ülke bazında yaygınlaştırılamamış veya sürdürülebilir olamamıştır. Et koyunculuğu sektörü bağlamında kırmızı etin daha ekonomik üretilmesine ilişkin olarak tarafımızdan yapılan etüd ve araştırmalar sonucunda Dorper ırkının kimi özellikleri nedeniyle ülkemiz için uygun olduğu ve Gıda Tarım ve Hayvancılık Bakanlığı nezdinde desteklenerek sürdürülebilir bir program dahilinde üretilmesinin son derece önemli olduğunu vurgulamakta fayda görüyoruz.</Özetçe>
<Anahtar>Kırmızı et, sürdürülebilirlik, damızlık, ekstansif</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Farklı Seviyelerde Enerji İçeren Yumurtacı Tavuk Rasyonlarına Humat İlavesinin Performans ve Kabuk Kalitesi Özellikleri ile Plazma ve Tibia Mineral Düzeylerine Etkisi</Başlık>
<Özetçe>Farklı seviyede enerji içeren yumurtacı tavuk rasyonlarına humat ilavesinin performans ve kabuk kalitesi özellikleri ile plazma ve tibia mineral seviyesi üzerine etkisini belirlemek için yürütülen bu çalışmada, otuz haftalık yaşta 180 adet Lohmann Brown-Klasik yumurtacı tavuk 10 muamele rasyonu ile 12 hafta yemlenmişlerdir. Her bir muamele grubu, her birinde 3 adet hayvan olmak üzere 6 tekerrürden oluşmuştur. Çalışma, 2 farklı metabolik enerji seviyesi (2600 ve 2750 kkal/kg yem) ve 5 farklı humat seviyesi (0, 0.5, 1.0, 2.0 ve 4.0 g/kg) olmak üzere 2x5 faktöriyel deneme planına göre yürütülmüştür. Rasyonda farklı metabolik enerji ve humat seviyeleri canlı ağırlık değişimini, yumurta verimini, özgül ağırlığı, hasarlı yumurta oranını, kabuk oranını, tibia Mn seviyesini, karaciğer ve pankreas oranlarını ve incebağırsak pH’sını etkilememiştir. Ancak, yumurta ağırlığı, yumurta kitlesi, yem tüketimi, yemden yararlanma oranı, kabuk kırılma direnci, kabuk kalınlığı, plazma Ca, Mg ve Zn içeriği ile tibia Ca ve P seviyeleri ve taşlık pH’sı Muamelelerden önemli derecede etkilenmişlerdir. Sonuç olarak, enerji seviyesi düşürülmüş yumurta tavuğu rasyonlarına 1.0 g/kg humat ilavesinin kabuk kırılma direncini ve plazma Ca ve Zn seviyelerini olumlu yönde etkilediği söylenebilir.</Özetçe>
<Anahtar>Enerji, humat, yumurtacı tavuk, performans, kabuk kalitesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Türkiye’nin Doğu ve Güneydoğu Anadolu Bölgesi’nde Yetiştirilen Eşeklerin Morfolojik Özellikleri</Başlık>
<Özetçe>Bu çalışma, dünyadaki diğer eşek ırkları ile karşılaştırarak, Türkiye’nin Doğu ve Güneydoğu’sundaki eşeklerin morfolojik özellikleri, vücut rengi dağılımı ve vücut ölçülerini belirlemek amacı ile gerçekleştirilmiştir. Çalışmada 124 dişi 70 erkek eşek ölçülmüştür. Tanımlayıcı istatistik değerler cidago yüksekliği 102.3 cm, sağrı yüksekliği 104.3 cm, vücut uzunluğu 105.2 cm, göğüs çevresi 113.5 cm, göğüs derinliği 45.7 cm, göğüs genişliği 29.5 cm, ön incik çevresi 13.6 cm, baş uzunluğu 48.7 cm ve kulak uzunluğu 21.9 cm olarak hesaplanmıştır. Bu çalışmada kullanılan eşeklerin vücut rengi dağılımı fare bozu % 31.4, beyaz % 24.7, siyah % 23.7 ve kahverengi % 20.2 olarak hesaplanmıştır.</Özetçe>
<Anahtar>Eşek, morfolojik ölçü, vücut ölçüsü, vücut rengi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Türkiye’de Kırmızı İthal Et</Başlık>
<Özetçe>Türkiye’de kırmızı etin miktar ve fiyatında yaşanan sorun, bir kaç yıl öncesine dayanan bir sorun değildir. 1980 öncesi incelendiğinde, Türkiye’nin bulunduğu coğrafyada et tedarikçisi sıfatını taşıdığı gözlense de hayvansal ürünlerde kişi başına tüketimin oldukça az olduğu bilinmektedir. Son yıllarda kırmızı et fiyatlarındaki hızlı artış kişi başı et tüketiminin daha da düşmesini sağlayarak pazarda büyük bir kriz yaşanmasına neden olmuştur. Bu çalışmada, 2009 yılının ikinci yarısından sonra hızlı bir artış gösteren Türkiye’deki kırmızı et fiyatları, Dünya genel et fiyat indeksi ile karşılaştırılmış, ayrıca, artan fiyatlara çözüm olarak sunulan kırmızı et ithalatı kronolojik olarak ve sektör açısından ele alınıp değerlendirilmiştir.</Özetçe>
<Anahtar>İthal kırmızı et, kırmızı et tüketimi, kırmızı et fiyatları, Türkiye, ithal etin etkileri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Ruminant Beslemede Karamba (Lolium Multiflorum cv. Caramba) Otunun Kullanımı</Başlık>
<Özetçe>Son yıllarda, ruminant hayvanların suca zengin kaba yem ihtiyacını karşılamak amacıyla ülkemiz iklim ve toprak koşullarına oldukça iyi uyum sağlamış olan Karamba (Lolium multiflorum cv. caramba, İtalyan çimi) yem bitkisi yetiştiriciliği gündeme gelmiştir. Tek yıllık buğdaygil yem bitkisi olan Karamba, özellikle protein, mineral madde ve suda çözünebilir karbonhidratlarca zengin olması ve biçim zamanına kadar bitki gövdesinin çabuk kartlaşmaması nedeniyle hayvancılığımızın kaba yem sorununun çözümüne alternatif olabilir gözükmektedir. Genellikle ruminant beslemede otlatılarak yada biçilerek yeşil ot şeklinde tüketilmekte ise de, kurutularak veya silajı yapılarak da rahatlıkla değerlendirilebilmektedir. Yapılan çalışmalarda, Karamba’nın kuru madde ve besin maddesi sindirilebilirlik değerlerinin çok yüksek olduğu, özellikle süt hayvanlarında verimi önemli ölçüde arttırdığı ve besi sığırlarında günlük canlı ağırlık artışını olumlu yönde etkilediği bildirilmektedir. Bu derlemenin amacı, ülkemizde kolayca yetiştirilebilen Karamba otunun, ruminant beslemede kullanılabilirlik potansiyelinin ortaya konması ve yetiştiriciliğinin teşvik edilerek kullanımının yaygınlaştırılmasıdır.</Özetçe>
<Anahtar>Ruminant besleme, karamba otu, İtalyan çimi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Çiftlik Hayvanları ve Stres</Başlık>
<Özetçe>Stres, bunu oluşturan etmenler ile organizmanın savunma reaksiyonları arasındaki karşılıklı etkileşimdir. Hayvanların vücudun sabit iç dengesini (homeostasisi) tehdit eden stres faktörleri iç ya da dış kaynaklı olaylardır. Stres, çiftlik hayvanlarında büyüme hızı, hastalıklara direnç, süt üretimi ve üreme yeteneği gibi kalıtsal özellikleri olumsuz etkileyerek hayvanların çevre ile başa çıkma yeteneğini azaltır. Stres; sağlık, verim, davranış ve fizyolojik parametreler ile belirlenebilir. Herhangi bir stres faktörüne verilen yanıt, merkezi sinir sistemi tarafından, uyarıların canlının vücut dengesine potansiyel bir tehdit olarak algılanmasıyla başlar. Başka bir ifadeyle, bir stresörün hayvandaki davranışsal ve fizyolojik etkisi, büyük ölçüde bu faktörlerin birey tarafından nasıl algılandığına ve bireyin davranışsal yanıt biçimine bağlıdır. Stres altındaki hayvanlar daha kolay hastalanmakta, bunun sonucu olarak daha fazla ilaç kullanılmakta dolayısıyla hayvansal ürünlerde ilaç kalıntıları artmakta ve bu da halk sağlığını tehdit etmektedir. Hayvan sağlığı ve gıda güvenliğinin anahtar faktörü olan, sürü sağlık denetim hizmetleri içerisinde “sürü refahı” önemli bir unsurdur. Bu nedenle hayvanlarda strese yol açan faktörlerin dikkatle incelenmesi ve bunu oluşturan etkenlerin ortadan kaldırılmasına yönelik uygulamalar hayata geçirilmelidir.</Özetçe>
<Anahtar>Çiftlik hayvanları, stres, stres etmenleri, stres fizyolojisi, stresin ölçülmesi</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Civciv Kalitesini Etkileyen Etmenler ve Değerlendirme Yöntemleri</Başlık>
<Özetçe>Kuluçkacılık sektöründeki hızlı gelişmeler bu üretim dalının çeşitli aşamalarındaki sorunları da beraberinde getirmiştir. Kuluçka performansı özellikle kuluçkanın son ürünü olarak değerlendirilen günlük civciv kalitesi, kuluçka koşulları, depolama koşulları ve süresi, damızlık sürünün genotipi, yaşı, damızlıkların bakım-yönetimi, yumurta kalitesi gibi hem damızlık kümesi ile ilgili hem de kuluçkahaneye bağlı pek çok etmenden etkilenmektedir. Civciv kalitesinin değerlendirilmesinde görsel puanlama, civciv ağırlığı, Tona puanı ve civciv uzunluğu yaygın olarak kullanılan yöntemlerdir. Civcivlerin morfolojik değerlendirilmesinin yapıldığı Tona yönteminde özellikle kuluçkanın son dönemi ile ilgili sorunlar tahmin edilmeye çalışılırken, civciv uzunluğunun saptanması ile hem kuluçka performansı hem de civcivin daha sonra sahada göstereceği potansiyel performansının değerlendirilebilmesi mümkündür.</Özetçe>
<Anahtar>Civciv kalitesi, kuluçka koşulları, saha performansı, civciv uzunluğu, Tona skoru</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Güvercinlerde Bazı Temel Bakım ve Besleme Kuralları</Başlık>
<Özetçe>Bu çalışmanın amacı, güvercinlerde uygun yaşama şartlarının sağlanması ile bazı temel bakım ve besleme kurallarını incelemektir. Güvercin en azından 5.000 yıl önce evcilleştirilmiş ve ilk olarak beslenme amacı ile kullanılmıştır. Çivi yazısı keşfedildikten sonra, güvercin uzun bir dönem boyunda mektup haberleşmesi için kullanılmıştır. Günümüzde güvercin genellikle hobi ve yarış amacı ile yetiştirilmektedir. Güvercin yetiştiriciliğinde uygun barınak, ışık, havalandırma, nem ve sıcaklık temin edilmelidir. Kanatlı hayvanlar içinde en hızlı büyümesine sahip olması sebebi ile güvercin bazı ülkelerde beslenme amacı ile de yetiştirilmeye devam edilmektedir. Etçi güvercin yetiştiriciliği Türkiye için de düşünülebilir.</Özetçe>
<Anahtar>barınak, yavru bakımı, güvercin bakımı, güvercin besiciliği</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Nutrigenomik ve Hayvan Beslemedeki Uygulamaları</Başlık>
<Özetçe>Hayvan besleme alanında yakın bir zamana kadar yapılan çalışmalar, hayvansal ürün ve ürün kalitesinde azalmaya yol açan, eksikliği ya da fazlalığında hayvan sağlığını olumsuz etkileyen belli besin maddeleri ve bunların kullanımı üzerine yoğunlaşmıştır. Ancak çiftlik hayvanlarının genom dizilerinin aydınlatılmaya başlanması ayrıca genomik, proteomik, metabolomik ve biyoinformatik gibi yeni alanlardaki hızlı gelişmeler, besinler ile genler arasındaki etkileşimi ve besinlerin gen ifadesi üzerindeki etkilerini anlamaya yönelik yoğun çalışmaların başlamasına yol açmıştır. Sunulan bu çalışmada hayvan beslemeye yeni yaklaşımlar getiren, beslemeye bağlı hastalıklardan uzak daha etkin bir hayvansal üretim vadeden nutrigenomiğin hayvancılık uygulamaları özetlenmeye çalışılmıştır.</Özetçe>
<Anahtar>Biyoinformatik, nutrigenomik,transkriptomik, proteomik, metabolomik</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Yumurta Tavukları Rasyonlarına İlave Edilen Likopenin Yumurtanın Kolesterol Seviyesi ve Yağ Asitleri Komposizyonuna Etkileri</Başlık>
<Özetçe>Bu çalışma kahverengi yumurta tavukları yemlerinde farklı dozlarda kullanılan likopenin yumurta kolesterolü ve yağ asidi komposizyonu üzerine etkisini belirlemek amacıyla yürütülmüştür. 72 adet benzer canlı ağırlıkta yirmi sekiz haftalık yumurtacı tavuk, her birinde 18 hayvan bulunacak şekilde 4 gruba rastgele dağıtılmıştır. Bireysel kafes sisteminde barındırılan tavuklar 8 hafta süreyle denemede tutulmuşlar ve 0, 100, 200 ve 400 ppm likopen içeren standart yumurtacı tavuk yemleriyle beslenmişlerdir. Deneme süresince 16:8 saatlik aydınlık:karanlık aydınlatma periyodu uygulanmıştır. Yem ve su ad libitum verilmiştir. Yumurta kolesterol içeriği haftalık olarak, yağ asidi komposizyonu ise deneme başı ve deneme sonunda ölçülmüştür. Araştırmada elde edilen bulgulara göre, yumurta sarısı kolesterol içeriğinin (mg/dl) likopenin dozlarına bağlı olarak azalma eğilimi gösterdiği, yumurta sarısının linoleik asit düzeyinin rasyon muamelesine bağlı olarak artış gösterdiği saptanmıştır. Araştırma sonuçları rasyonda likopen kullanımının linoleik asitçe zenginleştirilmiş, düşük kolesterollü-fonksiyonel yumurta üretme potansiyeline sahip olabileceğini göstermiştir.</Özetçe>
<Anahtar>Yumurtacı tavuk, likopen, yumurta sarısı kolesterolü, yumurta sarısı yağ asidi komposizyonu</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Arpa Ağırlıklı Bıldırcın Rasyonlarına Fitaz ve ?-Glukanaz İlavesinin Performans, Karkas Özellikleri, Kan Parametreleri ile Tibia ve Dışkı Kriterleri Üzerine Etkileri</Başlık>
<Özetçe>Bu araştırmada, arpa ağırlıklı bıldırcın rasyonlarına fitaz ve ?-glukanaz ilavesinin performans, karkas özellikleri, kan parametreleri ile tibia ve dışkı kriterleri üzerine etkilerini belirlemek amaçlanmıştır. Denemede 864 adet Japon bıldırcını ile, katkısız kontrol, fitaz, ?-glukanaz ve fitaz + ?-glukanaz katkılı olmak üzere 4 grup oluşturulmuştur. Deneme 5 hafta sürdürülmüş, 3. haftanın sonunda cinsiyet ayrımı yapılmıştır. Araştırma sonunda, ilk 3 haftalık dönemde ?-glukanaz ilavesinin canlı ağırlık (-.01), canlı ağırlık artışı (-.01) ve yemden yararlanmayı % 17 oranında iyileştirdiği (-.05), yem tüketimini ise etkilemediği tespit edilmiştir. Araştırmanın son iki haftası, dişiler yemi daha iyi değerlendirmişlerdir (-.05). Sindirim kanalı ağırlığı, tibia kuru madde ve külü (%) (-.05) ile dışkı külü (%) (-.01) üzerine fitaz x ?-glukanaz interaksiyonları önemli bulunmuştur. ?-glukanaz ilavesi, göğüs ağırlığı (% 5), tibia çapı (% 3) (-.01) ile tibia ağırlığı (% 9), serum kalsiyumu ( % 4) ve dışkı kuru maddesini (% 0.4) artırmış (-.05); sindirim kanalı (% 11-19) ve karaciğer ağırlıklarını (% 8) ise azaltmıştır (-.05). Fitaz ilavesi ile, abdominal yağ (% 47) azalmış (-.05), serum fosfor ( % 10) (-.01) ve erkeklerde tibia fosfor (% kül) (% 4) ise artmıştır (-.05). Sonuç olarak, arpa ağırlıklı bıldırcın rasyonlarında ?-glukanazın tek başına veya fitaz ile birlikte kullanıldığında olumlu etkiler yaptığı saptanmıştır.</Özetçe>
<Anahtar>Bıldırcın, fitaz, betaglukanaz, karkas, tibia özellikleri</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Gökçeada, Malta ve Türk Saanen Keçi Genotiplerinin Doğum ve Oğlak Büyümesi Açısından Karşılaştırılması</Başlık>
<Özetçe>Bu çalışmada, Gökçeada, Malta ve Türk Saanen genotipi oğlakların iki yıl süreyle doğum ve sütten kesim sonrası süreçte, performans, bazı doğum davranışları ve oğlak mortalitesi irdelenmiştir. Çanakkale Onsekiz Mart Üniversitesi Teknolojik ve Tarımsal Araştırma-Uygulama Merkezi’inde yürütülen çalışmada, her genotipten otuzar baş keçi ve oğlaklarında üreme özellikleri, oğlaklarda büyüme ve mortalite özellikleri değerlendirilmiştir. Gökçeada, Malta ve Türk Saanen keçi genotiplerinde gebelik süreleri, sırasıyla, 151.8, 148.6 ve 153.3 gün olarak tespit edilmiştir (-.0001). Genellikle gündüz saatlerinde ve kısa zamanda doğuran keçilerde en kısa sürede ayağa kalkarak annesini emen Gökçeada oğlakları olurken, en geç süreler Türk Saanen genotipi oğlakları tarafından gerçekleştirilmiştir (P?0.05). İki yıllık ortalama doğum ağırlıkları Gökçeada, Malta ve Türk Saanen genotipinde sırasıyla 2.55 kg, 2.95 kg ve 3.35 kg’dır (-.0001). Sütten kesime kadar günlük canlı ağırlık artışları yıllara göre sırasıyla Gökçeada genotipinde 119 g ve 106 g, Malta genotipinde 162 g ve 129 g ve Türk Saanen genotipinde 137 g ve 155 g olarak tespit edilmiştir (P?0.05). Oğlak mortalitesi ikinci yılda, ilk yıla göre tüm genotiplerde artarken, Gökçeada genotipinde toplamda %32.6 oranı uygulanan büyütme programının genotip açısından gözden geçirilmesi gerekliliğini ortaya koymuştur.</Özetçe>
<Anahtar>Davranış, ayağa kalkma süresi, emme süresi, doğum ağırlığı, sütten kesim, mortalite</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Koyunlarda İzolasyonun Bazı Fizyolojik Parametrelere Etkisi</Başlık>
<Özetçe>Karya Tipi koyunlarda sürüden izole edilmenin ortaya çıkardığı korkuyu bazı fizyolojik parametrelerle ortaya koymak amacıyla bu çalışma yapılmıştır. İki farklı günde bireysel bölme ve açık alanda 10 dakika süreyle koyunlar sürüden izole edilmişlerdir. Hem sürüde hem de sürüden ayrı kaldıkları süreçte fizyolojik parametrelerden nabız ve solunum sayıları ile serum kortizol ve tiroit (Triiodothyronine=T3, Thyroxine=T4) hormonlarının düzeyleri belirlenmiştir. Grup içindeki hayvanlarda dakikada 111 ve 44 olan nabız ve solunum sayıları ile 2.19 ?g/dl olan kortizol konsantrasyonu bireysel bölmelerde sırasıyla 119, 53 ve 4.43 ?g/dl olmuştur. Açık alanda nabız ve solunum sayıları ile serum kortizol düzeyi uygulama öncesi 98, 46 adet/dakika ve1.54 ?g/dl, izolasyon uygulanması sonucunda ise bu değerler 117, 55 adet/dakika ve 3.00 ?g/dl olarak bulunmuştur. Sürüden izole etme her iki uygulamada da nabız, solunum sayıları ile serum kortizol konsantrasyonunun artmasına neden olmuştur. Bu bulgular sonucunda, sürüden ayrı kalmanın koyunlarda strese neden olduğunu söylemek mümkündür. Bu nedenle, zorunlu kalınmadıkça bireyler sürüden ayrılmamalı ve sürü düzeninin bozulmamasına özen gösterilmelidir.</Özetçe>
<Anahtar>Karya koyun, izolasyon, fizyolojik parametreler</Anahtar>
<Kaynak>Box-Jenkins tekniği, ARIMA modelleri, öngörü, kırmızı et üretim miktarı</Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Türkiye’de Kırmızı Et Üretiminin Box-Jenkins Yöntemiyle Modellenmesi ve Üretim Projeksiyonu</Başlık>
<Özetçe>Bu çalışmada, Türkiye’de kırmızı et üretimi için 1936-2011 dönemine ait yıllık veriler Box-Jenkins tekniği ile analiz edilmiştir. Veriler durağan hale getirildikten sonra, bu veri kümesine uyan model Bütünleştirilmiş Hareketli Ortalama ( ARIMA(0,1,1) ) modeli olarak belirlenmiştir. 2012–2020 yılları arasındaki öngörüleri elde edilmiş, ileriye yönelik hayvansal üretim ile ilgili oluşturulacak politikalara yön vermesi amaçlanmıştır. 2020 yılına kadar elde edilen öngörüler, toplam kırmızı et üretiminin yıllık ortalama artış hızının binde 8 olacağını göstermektedir.</Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Yumurta Tavuğu ve Broyler Yemlerinde Zeolit Kullanımı </Başlık>
<Özetçe>Kanatlı sektöründe giderlerin yaklaşık olarak %70’ini yem oluşturmaktadır. Yemlerin maliyetini azaltmak ve kalitesini yükseltmek amacıyla yemlere bazı doğal ve sentetik yem katkı maddeleri katılmaktadır. Bu yem katkı maddelerinden biriside doğada bol miktarda bulunan ve oldukça ekonomik olan zeolitlerdir. Zeolitler son zamanlarda, gerek yumurta tavuğu gerekse broyler yemlerinde verim artırıcı, yumurta kabuk kalitesi ve atlık kalitesini yükseltmek amacıyla yaygın olarak kullanılmaktadır. Zeolitler; Na, K, Ca ve Mg gibi alkali ve toprak alkali metallerin sulu alimünosilikatlarından oluşan kristal üç boyutlu bir yapıya sahiptirler. Yapılarında önemli bir değişim olmaksızın, katyonlarını değiştirmek için dönüşümlü su alma ve verme yeteneğine sahiptirler. Bu çalışmada, broyler ve yumurta tavuklarının yemlerine katılan zeolitlerin, bazı özellikleri ile performans, yumurta kabuk kalitesi, altlık parametreleri, sağlık ve anti toksin özellikleri üzerine yapılmış bazı çalışmalar ele alınmış ve bu hayvanların yemlerinde zeolit kullanımının hayvanlar üzerinde herhangi bir olumsuz etkiye sahip olmadığı sonucuna varılmıştır.</Özetçe>
<Anahtar>Zeolit, yumurta tavuğu, et tavuğu, performans</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Türkiye DSYMB Döl Kontrolü Projesinde Çekirdek Sürü Islah Sistemi İlkeleri Uygulanarak Etkinliğin Artırılması Olanakları Konulu Alt Proje Kapsamında Aday Boğa Kullanımı, Düvelerde Doğum Zorluğu ve Yavrularda Gelişme Özelliklerine Ait Ön Sonuçlar</Başlık>
<Özetçe>Türkiye Damızlık Sığır Yetiştiricileri Merkez Birliği (DSYMB) ile Tarım ve Köyişleri Bakanlığı (TKB) tarafından yürütülen döl kontrolü projesinde çekirdek sürü ıslah sistemi ilkeleri uygulanarak aday boğaların test edilmesi aşamasındaki etkinliğin artırılması amacıyla bir alt proje yürütülmektedir. Bu makalenin amacı, söz konusu alt projede aday boğa kullanımıyla ilgili ön sonuçların ortaya konulması ve ayrıca aday boğa sperması ile gebe kalan düvelerde doğum zorluğunun ve aday boğa yavrularında gelişme özelliklerinin incelenmesidir. Haziran 2005 tarihinde başlayan alt proje Ege Üniversitesi Ziraat Fakültesi Menemen Araştırma, Uygulama ve Üretim Çiftliği Sığırcılık Ünitesinde yürütülmektedir. Anılan tarihten itibaren, yaklaşık 170 baş boğa altı dişiden oluşan Siyah Alaca sürünün büyük bölümü DSYMB’nin teste aldığı aday boğalara ait spermalarla tohumlanmakta ve boğa başına ortalama 10-15 gebelik ve sonrasında 3-5 adet kıza ait ilk laktasyon süt verim bilgileri elde edilmesi hedeflenmektedir. Diğer yandan doğum zorluğu, gelişme, dış yapı ve süt kalite özellikleri gibi ekonomik öneme sahip diğer özellikler de saptanmaktadır. Alt projenin Mart 2011 tarihine kadar olan aşamasında değişik dönemlerden toplam 53 adet aday boğaya ait spermalar kullanılarak düve ve ineklerde 746 adet gebelik elde edilmiş, bu gebeliklerden 586 adet buzağı doğmuştur. Aday boğa sperması ile gebe kalan düvelerde, gerçekleşen toplam 153 adet buzağılamadan 19’u (%12.4) çok zor, 46’sı (%30.1) ise zor doğum olarak sınıflandırılmıştır. Düvelerde ortalama buzağılama yaşı 26.6 ay, ortalama buzağı doğum ağırlığı 39.8 kg’dır. Aday boğaların düve ve ineklerden elde edilen yavrularında ortalama doğum ağırlığı erkeklerde 41.8 kg, dişilerde 38.9 kg olarak saptanmıştır. Doğumdan 6. ay, 9. ay ve 12. aya kadar olan gelişme hızları erkeklerde sırasıyla 755.0, 767.5 ve 835.5 g/gün, dişilerde ise sırasıyla 701.6, 722.8 ve 753.0 g/gün olarak saptanmıştır. Erkeklerde 12-15. ay arası canlı ağırlık artışı ise 1066.7 g/gündür. Kullanılan aday boğaların sürüye toplam 296 adet dişi yavrusu katılmıştır. Bunlardan 108 tanesi ilk buzağılamalarını yapmış ve laktasyonun değişik dönemlerinde bulunmaktadır. Aynı döneme ait aday boğaların aynı işletmede 3-5’şer adet kız verimi ile temsil edilmesi, süt verim ölçütleri için gerçekleştirilecek damızlık değer hesaplamalarında, tahminlerin isabet derecesine belli düzeyde katkı sağlayacaktır.</Özetçe>
<Anahtar>Türkiye, sığır, döl kontrolü, çekirdek sürü ıslah sistemleri, doğum zorluğu, gelişme</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Anadolu ve Anadolu x İtalyan Melezi F1 Mandalarda Somatik Hücre Sayısını (SHS) Etkiliyen Faktörler ve Bunların Süt ve Süt Bileşen</Başlık>
<Özetçe>Araştırma, Anadolu ve Anadolu x İtalyan melezi F1 mandalarında somatik hücre sayısını (SHS) etkileyen faktörler ve bunlarla süt ve süt bileşen verimleri arasındaki ilişkileri araştırmak amacı ile yapılmıştır. Çalışmanın materyalini, Hatay’ın Kırıkhan İlçesinin Ilıkpınar Köyündeki üç işletmede bulunan toplam 37 (23 Anadolu, 14 F1 melezi) manda ineğinin, sabah sağımlarında alınan süt örnekleri oluşturmaktadır. Örnekler 2007’den 2010’a kadar aylık test günlerinde toplanmıştır. Süt örneklerinde yağ, protein, laktoz ve toplam kuru madde (TKM) oranları ile somatik hücre sayısı (SHS) belirlenmiştir. SHS, süt verimi ve süt bileşim oranları üzerine genotip, buzağılama yılı, laktasyon dönemi ve işletme faktörlerinin etki düzeyleri varyans analizi ile araştırılmıştır. SHS için laktasyon dönemler ortalaması Anadolu mandalarında F1’lere oranla yüksektir. Her iki genotip, SHS dışında incelenen her özellik açısından benzer ortalama değerler göstermekte olup, her iki genotipin ortalama SHS seviyelerinin 100/?ml’nin altında olması, sürülerin iyi yönetildiğini ve hayvanlarda herhangi bir meme enfeksiyonu olmadığını göstermektedir. </Özetçe>
<Anahtar>SHS, Anadolu mandası, İtalyan mandası, süt verimi, süt kompozisyonu</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Siyah Alaca Süt Sığırlarının Laktasyon Eğrilerinin Tanımlanmasında Legendre ve Splayn Modellerin Klasik Laktasyon Eğrisi Modelleri ile Karşılaştırılması</Başlık>
<Özetçe>Bu çalışmada amaç, karmaşık yapıdaki fonksiyonların (Doğrusal ve Kübik Splayn, ve Legendre Polinomiyaller) Şanlıurfa’da yetiştiriciliği yapılan Siyah Alaca ırkı süt sığırlarının laktasyon eğrilerini tanımlamadaki performanslarını tespit etmek ve bunları yaygın olarak kullanılan modellerle (Wood ve Ali-Schaeffer) karşılaştırmaktır. Araştırmada kullanılan veriler, Şanlıurfa’daki özel bir işletmeden temin edilen ve 2000–2005 yılları arasında kaydedilmiş, 866 Siyah Alaca ırkı süt sığırının 1,713 laktasyonuna ait toplam 511,067 test-günü süt verim kaydından oluşmuştur. Modellerin performanslarının değerlendirilmesinde Kalıntı ortalaması (KO), gözlenen ve tahmin edilen laktasyon eğrileri arasındaki korelasyon katsayısı (R), Durbin-Watson (DW) istatistiği, ve hata varyasyonunun toplam fenotipik varyasyondaki payı (Quotient) karşılaştırma ölçütleri olarak kullanılmıştır. Test günü süt verimleri aylık verim olarak tekrar düzenlenmiş ve model parametreleri kullanılarak günlük süt verimleri tahmin edilmiştir. Kübik ve Doğrusal Splayn modeller, Siyah Alaca ırkı süt sığırların laktasyon eğrilerinin tanımlanmasında en iyi performansı göstermişlerdir.</Özetçe>
<Anahtar>Laktasyon eğrileri, süt sığırı, splayn fonksiyonlar, legendre polinomiyal</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Etlik Piliç Yemine Doğal Zeolit İlavesinin Besi Performansı Üzerine Etkileri</Başlık>
<Özetçe>Bu araştırma, etlik piliç yemine doğal zeolit (klinoptilolit) katılmasının etlik piliçlerde besi performansı parametreleri üzerine etkilerini ortaya koymak amacıyla yürütülmüştür. Araştırmada kullanılan etlik piliç yemine sırasıyla % 0 (kontrol), % 1, % 3 ve % 5 düzeyinde doğal klinoptilolit katılmıştır. Toplam 12 bölmede yürütülen araştırmada 240 adet günlük yaşta etlik civciv üzerinde çalışılmış, 14 hayvan/m2 yerleşim sıklığı kullanılmıştır. Altı haftalık deneme süresince canlı ağırlık artışı, yem tüketimi, yemden yararlanma, yaşama gücü gibi performans özellikleri üzerinde durulmuştur. Canlı ağırlık ortalama değerleri arasında önemli bir farklılık bulunmamış, 6. haftada erkek–dişi karışık sırasıyla 2555, 2459, 2432 ve 2530 g (P>0.05) olarak gerçekleşmiştir. Eklemeli yem tüketimi miktarları bakımından gruplar arasındaki farklılık 2. haftadan 5. haftaya kadar devam etmiş (-.05), 6. hafta önemli bir farklılığa rastlanmamıştır. Yemden yararlanma oranları arasında önemli bir farklılık bulunmamış, 6. haftada erkek–dişi karışık sırasıyla yemden yararlanma oranları sırasıyla 1.63, 1.71, 1.71 ve 1.62 (P>0.05) olarak gerçekleşmiştir. Yaşama gücü değerleri ise 6. haftada sırasıyla % 95.55, 100.00, 100.00 ve 100.00 (P>0.05) olarak gerçekleşmiş, zeolit uygulamasının yaşama gücü değerlerine üretim süresince olumsuz bir etkisine rastlanmamıştır. Yem tüketimindeki önemli farklılık dikkate alındığında doğal klinoptilolitin ekonomik olduğu sürece etlik piliç karma yemlerine % 1-5 oranında katılabileceği sonucuna varılmıştır.</Özetçe>
<Anahtar>Etlik piliç, zeolit, besi performansı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Saanen ve Saanen X Kıl Keçisi Melezi (F1) Oğlakların Bazı Büyüme Özelliklerinin Karşılaştırılması</Başlık>
<Özetçe>Bu araştırma, Karadeniz Bölgesi’nde halk elinde yetiştirilen Saanen ve Saanen X Kıl keçisi (F1) melezi oğlaklarda büyüme ve yaşama gücü özellikleri ile bazı beden ölçülerinin araştırılması amacıyla yapılmıştır. Araştırmanın canlı materyali olarak 22 baş Saanen ve 52 baş Saanen X Kıl keçisi melezi oğlak kullanılmıştır. Doğum ağırlığı ve sütten kesim ağırlığı, sütten kesim dönemindeki günlük ortalama canlı ağırlık kazancı Saanen oğlaklarda sırasıyla; 4.04 kg, 14.13 kg ve 0.101 kg; Saanen X Kıl Keçisi melezi oğlaklarda ise 4.08 kg, 18.29 kg ve 0.094 kg olarak belirlenmiştir. Genotip ve doğum tipinin sütten kesim ağırlığı ve 7 aylık yaştaki canlı ağırlık değerleri üzerinde etkisinin önemli (P -05) olduğu belirlenmiştir. Ayrıca, 7 aylık yaştaki cidago yüksekliği, beden uzunluğu, göğüs derinliği ve göğüs çevresi gibi bazı beden ölçüleri üzerinde genotip ve cinsiyetin etkili olduğu belirlenmiştir (-.05). Sütten kesim döneminde yaşama gücü Saanen oğlaklarda %91.7, Saanen x Kıl Keçisi melezi oğlaklarda ise %96.3 olarak belirlenmiştir (P >0.05). Sonuç olarak, halk elinde yetiştiriciliği yapılan Saanen X Kıl Keçisi melezi oğlakların Saanen oğlaklara oranla büyüme performansının daha iyi olduğu söylenebilir.</Özetçe>
<Anahtar>Beden ölçüleri, canlı ağılık kazancı, kıl keçisi, Saanen, yaşama gücü</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Gökçeada, Malta ve Türk Saanen Çebiçlerinde Ağır Bir Ektima (Ecthyma contagiosum) Olgusu Üzerine Gözlemler</Başlık>
<Özetçe>Hayvan hastalıkları çoğu özellikte olduğu gibi genetik ve çevresel faktörlerin etkisi altında şekillenir. Son yıllarda hastalık ve zararlılara genetik yönden dirençli hayvanların ıslahı öne çıkan bir yaklaşımdır. Bu çalışmada farklı genotiplerden oluşan bir keçi sürüsünde ortaya çıkan ektima (Ecthyma contagiosum) olgusunun genotiplerdeki etkilerinin karşılaştırmalı olarak sunumu amaçlanmıştır. Çalışma, Çanakkale Onsekiz Mart Üniversitesi Teknolojik ve Tarımsal Araştırma Uygulama Merkezi Keçicilik birimindeki 62 baş Gökçeada (13 baş), Malta (20 baş) ve Türk Saanen (29 baş) çebiçte yapılmıştır. Hastalığın sürüde çıkışından itibaren belirli aralıklarla alınan labial formdaki klinik gözlem belirti şiddetleri genotiplere göre karşılaştırılmıştır. Ayrıca hastalık boyunca görülen ölüm ve abort vakaları da kayıt altına alınmıştır. Yem alımını zorlayan hastalık sırasında genotiplerin canlı ağırlıklarında Gökçeada, Malta ve Türk Saanen için sırasıyla %13, %16 ve %12 oranında bir düşüş yaşanmıştır. 62 baş çebiçten sadece bir baş Türk Saanen çebicinde görülmeyen hastalıkta, Gökçeada genotipinde 1 ölüm, Malta genotipinde 2 abort, Türk Saanen genotipinde 1 ölüm ve 5 abort vakası yaşanmıştır. Ağır kayıplara neden hastalığın, labial formdaki belirti şiddeti değerlendirmesinde, Malta genotipinde diğer genotiplere göre daha hafif seyrettiği görülmüştür (P=0.0441). Çalışmadaki genotip ve bireysel varyasyonun, “dirençli veya toleranslı hayvan” bağlamında önemli bir noktayı ortaya koyduğu söylenebilir. </Özetçe>
<Anahtar>Keçi, labial form, ölüm, genetik direnç, bireysel varyasyon</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Eldivenlik Mamul Derilerin Ağır Metal İçeriklerinin Belirlenmesi</Başlık>
<Özetçe>Bu çalışmada toksikolojik özelliklerinden dolayı birçok kullanım eşyasında bulunmasına sınırlamalar getirilen kadmiyum, kobalt, krom, bakır, çinko, kurşun ve nikel gibi ağır metallerin mamul eldivenlik derilerdeki miktarları tespit edilmiştir. Araştırmada; öncelikle derilerin yaş yakma işlemi ile toplam ağır metal içerikleri ICP-OES de belirlenmiştir. Daha sonra, derilerin kullanımı esnasında tere ve suya maruz kalmasıyla açığa çıkan ağır metal miktarları ICP-OES kullanılarak saptanmıştır. Mamul derilerde saptanan ağır metal içerikleri, özellikle yüksek krom içeriği, üretimde kullanılan kimyasal maddelere bağlı olduğu sonucuna ulaşılmıştır. Ayrıca boyama ve finisaj prosesleri esnasındaki kimyasal ve fiziksel reaksiyonlardan dolayı küçük miktarlarda kadmiyum, kobalt, bakır, çinko, kurşun ve nikel elementleri tespit edilmiştir. Son olarak da, ağır metal içerikleri, deri ürünleri için verilen limit değerleri ile kıyaslanmıştır.</Özetçe>
<Anahtar>Eldivenlik deri, ağır metal, ICP-OES, toksikoloji, çevre</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Etlik Piliç ve Hindilerde Solgun Kanatlı Eti Sendromu </Başlık>
<Özetçe>Kanatlı hayvan etlerinde görülen kalite problemlerinin başında düşük su tutma kapasiteli, yumuşak dokulu ve açık renkli olarak karakterize edilen “solgun kanatlı eti sendromu” gelmektedir. Bu problem, “PSE” (Pale, Soft, Exudative-Solgun, Yumuşak, Sulu Görünüşlü) terimi ile ilk olarak sadece domuz eti için kullanılan bir tanımlamaydı. Daha sonraları, kanatlı işleme endüstrisinde domuz etindeki solgun, yumuşak, sulu görünüşlü et koşullarına dikkat çekici şekilde benzerlik gösteren et kalite problemleri bildirilmiş, ancak bu problem tamamen domuz etindekiyle aynı özellikte olmadığı için kanatlı etinde “PSE” terimi yerine bazı alternatif tanımlamalar önerilmiştir. Kanatlı endüstrisinde giderek büyüyen bir sorun haline gelen bu problem, ekonomik öneminden dolayı endüstrinin dikkatini çekmeye başlamıştır. Kanatlı etinde genetik seleksiyon ve özellikle çevresel şartlar, kesim sonrası hızlanmış glikolize sebep olmakta ve bu durumda laktik asit üretimi artarak pH değeri azalmaktadır. Azalan pH değeri ve yüksek kas sıcaklığının ortak etkisi, protein denatürasyonunu başlatmakta ve solgun kanatlı eti sendromu koşulları oluşmaktadır. Bu sendromun oluşum sebebinin genetik, çevresel veya genetik ve çevresel faktörlerin bileşimi olduğu düşünülmektedir. Ancak, literatür verilerinde problemin başta sıcaklık olmak üzere özellikle çevresel faktörlerden kaynaklandığı belirtilmekte, genetik faktörlerin etkilerinin henüz tam olarak ispatlanamadığı vurgulanmaktadır. Domuz etinde soluk, yumuşak ve sulu görünüşlü et özelliği gösteren etler üretici ve tüketiciler tarafından kolaylıkla ayırt edilebilmesine rağmen, kanatlı etinde solgun etin ayrımı, renkteki farkın az olmasından dolayı daha zordur. Kanatlı etlerinde solgun, normal veya koyu renkli et şeklinde kalite sınıflandırması yapılabilmesi için pH, L* değeri veya su tutma kapasitesinde sınır değerleri tespit edilmelidir. Bu derlemede kanatlı hayvanlarda solgun kanatlı eti sendromunun oluşum mekanizması, oluşumunu etkileyen faktörler ve tanımlanma yolları irdelenmiştir.</Özetçe>
<Anahtar>PSE, solgun, yumuşak, sulu görünüşlü, kanatlı</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık>Sığırlarda BoLA-DRB3 Geni Polimorfizmi</Başlık>
<Özetçe>Sığır major histokompalibile kompleksi (sığır lökosit antijenleri veya BoLA olarak da isimlendirilir), kendilerine özgü yüksek polimorfizm ve konakçı bağışıklık sistemindeki önemli rollerinden dolayı araştırmacılar tarafından büyük ilgi görmektedir. Sütçü ruminantlarda pek çok araştırma, gösterdikleri yoğun polimorfizm ve MHC moleküllerinin antijen-bağlama bölgelerini kodlamaları nedeniyle, class II DRB3 lokusunun 2. ekzonunda yoğunlaşmıştır. Bu çalışmada MHC class I ve II genleri ile BoLA-DRB3 geninin bazı özellikleri kısaca özetlenmiştir.</Özetçe>
<Anahtar>BoLA-DRB3 alleleri, büyük doku uygunluk kompleksi, polimorfizm, sığır</Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık></Başlık>
<Özetçe></Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık></Başlık>
<Özetçe></Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>


<makale>
<Etiket>HAYVANCILIK</Etiket>
<Başlık></Başlık>
<Özetçe></Özetçe>
<Anahtar></Anahtar>
<Kaynak></Kaynak>
<TürkçeKarakter></TürkçeKarakter>
</makale>
</data>