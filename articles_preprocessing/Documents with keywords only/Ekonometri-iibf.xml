<?xml version="1.0" encoding="UTF-8"?>
<data>
<makale>
<Etiket>Ekonometri</Etiket>
<Başlık>Rastlantısal Şeritler ile En Küçük Medyan Kareler Doğrusunun Bulunması</Başlık>
<Özetçe>Bu çalışmada amaç En Küçük Medyan Kareler (Least Median Squares) ya da kısaca EKMK
doğrusunun hesaplanması için bir algoritma sunmaktır. Algoritmada değişken uzayında (X-Y
koordinat sistemi) verinin konveks kabuğu üzerine atılan ve gözlemlerin en az yüzde ellisini
içeren rastlantısal şeritler ile EKMK doğrusu aranmaktadır. Bu şeritlerden en dar olanının tam
ortasından geçen doğru EKMK doğrusudur.</Özetçe>
<Anahtar>En küçük medyan kareler; Şerit; Algoritma; Konveks kabuk; Mathematica.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Determinants of Intra-Industry Trade in Final Goods and Intermediate Goods between Turkey and Selected OECD Countries</Başlık>
<Özetçe>Üretimin farklı ülkelerde gerçekleştirilmesi nedeniyle uluslar arası ara malları ticareti ekonomistler arasında bu ticaretin belirleyicilerini açıklama konusunda bir ilgi uyandırmıştır.
Türkiye ile OECD ülkeleri arasında yapılan ticaretin önemli bir kısmı ara mallarında gerçekleşen endüstri-içi ticaret oluşturmaktadır. 
Bu çalışmada endüstri-içi ticaret literatüründeki ülkeye özgü ve endüstriye özgü hipotezler kullanılarak 1985-2000 döneminde Türkiye ve seçilmiş OECD ülkeleri arasındaki ara ve nihai mal ticareti açıklanmaya çalışılmıştır. 
Bu hipotezleri test etmek için Fixed Effects ve Random Effects modelleri kullanılmıştır. Ampirik sonuçlar ara mal ve nihai mal ticaretinin belirleyicileri arasında bir fark bulunmadığını göstermektedir. 
Ayrıca, sonuçlar Türkiye ve OECD ülkeleri arasında ara ve nihai mallarda gerçekleşen endüstri-içi ticareti açıklamasında ülkeye özgü hipotezlerin endüstriye özgü hipotezlerin açıklanmasında daha başarılı olduğunu önermektedir.</Özetçe>
<Anahtar>Parçalama, Dış Kaynak Kullanımı, Nihai Mallar, Ara Mallar, Endüstri-içi Ticaret, Panel Ekonometrisi, OECD, Türkiye.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Öğrencilerin Öğretim Üyesini Değerlendirmesine Ait Bir Uygulama</Başlık>
<Özetçe>Öğrencilerin öğretmen verimliliğini değerlendirmeleri aslında öğrencilerin öğretmenlerin sınıf içi genel durumları hakkındaki görüşleridir. 
Bu çalışmanın amacı,öğretim üyesinin verimliliğine öğrencilerin bakış açılarını dikkate alan faktörlerin yapısını ve sayısını belirlemektir. 
Kullanılan veriler 2003-2004 Öğretim Yılında İ.Ü.İktisat Fakültesi’nin 193 lisans öğrencisinin “Öğretim Üyesi Değerlendirme Anketi”nin sonuçlarını kapsar. Ankette yer alan 18 soru 1’den 5’e kadar numaralandırılmıştır. Öğrencilerin öğretim üyesinin verimliliğini ölçen bu sorulara faktör analizi tekniği uygulanmıştır. Faktör analizi uygulamasının ilk kısmında, özdeğerleri 1’e eşit veya 1’den büyük olan 5 faktör belirlenmiştir. Analizin ikinci kısmında, öğretim üyesi ile ilgili 11 soru ayrı olarak değerlendirilmiş ve 2 faktör elde edilmiştir. Bu çalışmanın sonucu, eğitimcilere öğrencilerin öğretmenlere bakış açılarını tanımalarına yardımcı olacaktır.</Özetçe>
<Anahtar>Faktör analizi, öğretim üyesini değerlendirme, öğrenci bakış açısı.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Asal Bileşenler Analizine Bootstrap Yaklaşımı</Başlık>
<Özetçe>Bu çalışmada, bootstrap yöntemlerin asal bileşenler analizine uygulanma sürecini sunduk. Hipotetik bir veri ile asal bileşenler analizinde başvurulan bazı güven aralıklarının bootstrap yöntemlerle nasıl gerçekleştirilebileceğini gösterdik. 
Makaledeki tüm bootstrap süreçleri Mathematica dilinde yazdığımız bir programla gerçekleştirdik.</Özetçe>
<Anahtar>Asal bileşenler analizi, Bootstrap, Bootstrap kantiller, Bootstrap Güven Aralıkları, Mathematica.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İlerleyen Tür Tip-II Sağdan Sansürlü Örnekleme Dayalı Düzgün Dağılımın Parametrelerinin Jackknife Tahmin Edicisi</Başlık>
<Özetçe>Bu çalışmada, Düzgün(ß ,? ) dağılımın ? ve ß parametrelerinin ilerleyen tür tip-II sağdan sansürlü örnekleme dayalı jackknife tahmin edicileri elde edilmiştir. Jackknife ve jackknife uygulanmamış tahmin edicilerin beklenen değer ve varyansları türetilmiş ve karşılaştırılmıştır. Tahmin edicilerin kullanımı için nümerik bir örnek verilmiştir.</Özetçe>
<Anahtar>Düzgün dağılım, ilerleyen tür tip-II sağdan sansürleme, Jackknife tahmin edicisi, sıra istatistikleri.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Reel Döviz Kuru ve Dış Ticaret Dengesi İlişkisi</Başlık>
<Özetçe>Bu çalışmada, reel döviz kuru değişimlerinin Türk dış ticaret dengesi üzerindeki etkileri, farklı mal grupları dikkate alınarak belirlenmeye çalışılmıştır. 
1995:1-2004:4 dönemini kapsayan bir veri seti ile modern zaman serisi teknikleri kullanılarak, şu sonuçlara ulaşılmıştır; 1) Değişkenler arasında uzun dönemli bir ilişki yoktur. 
2) Kısa döneme gelince; reel döviz kuru ve ticari denge arasındaki ilişki, temel olarak sermaye malları ticareti tarafından belirlenmektedir.</Özetçe>
<Anahtar>marshall-lerner şartı, reel döviz kuru, ticari denge, birim kök, yapısal kırılma, nedensellik, etki-tepki, perron birim kök testi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Erken Uyarı Sistemleri Yoluyla Türkiye'deki Ekonomik Krizlerin Analizi</Başlık>
<Özetçe>Türkiye ekonomisinde finansal liberalizasyon süreci ile ortaya çıkan faiz oranı-döviz kuru ilişkisinin kırılgan bir yapı oluşturduğu ve bu durumun ülkenin risk priminin yükselmesiyle birlikte ekonomik krizleri tetiklediği gözlenmiştir. 
Bu çerçevede ekonomide faiz oranı-döviz kuru makasının yarattığı suni refah artışlarının ortaya çıkardığı krizler ve yüksek faiz oranıyla birlikte suni biçimde değerlenen ulusal paranın sürdürülemezliği dikkat çekmektedir.</Özetçe>
<Anahtar>Ekonomik krizler, Para-ödemeler bilançosu krizleri, Finansal-bankacılık krizleri, Erken uyarı sistemleri, Döviz kuru baskı indeksi, Türkiye ekonomisi, Logit model, Probit model</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye Ekonomisinde Büyüme İle İşsizlik Oranları Arasındaki Nedensellik İlişkisi</Başlık>
<Özetçe>Türkiye ekonomisinde özellikle 2002 yılından itibaren yüksek büyüme hızının oluşmasına rağmen meydana gelen yüksek işsizlik oranı çeşitli tartışmalara yol açmaktadır. 
Bu çalışma; bu tartışmalara bilimsel bir açıklık getirmek amacıyla önce teorik olarak daha sonrada ekonometrik analizler ile büyüme ve işsizlik oranları arasındaki ilişkinin yönünün Granger nedensellik testi ve Son tahmin hata kriteri (FPE) ile belirlemeye çalışmaktadır.</Özetçe>
<Anahtar>Düzgün dağılım, ilerleyen tür tip-II sağdan sansürleme, Jackknife tahmin edicisi, sıra istatistikleri.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Toplam Fiyat-Seviye Esnekliği Ve Arzyanlı Şoklar İle İlgili Bir Çalışma (Tercüme)</Başlık>
<Özetçe>Bu çalışma David W.Findlay, ‘A Note on Aggregate Price-Level Elasticity and Supply-Side Shocks’, Journal of Economics, Summer 95, Volume 26, Issue 3, pp.211-217, 1995. makalesinin bir tercümesidir. Toplam vergi gelirleri ve gelirdeki arz- yanlı şokların kısa ve uzun vadeli sonuçlarını etkileyen birkaç faktör araştırılmaktadır. Kyer ve Maggs’in analizlerine göre; fiyat-seviye esnekliğinin önemi; vergi gelirleri ve vergi oranı arasındaki uzun vadeli ilişkiye dayanmaktadır.</Özetçe>
<Anahtar>Ekonomi, Arz yanlı teori, Esneklik, Fiyat, Fiyat seviyesi, Vergi, Vergi oranı, Vergi geliri.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yüksek Enflasyon Enflasyon Belirsizliğini Artırıyor Mu?</Başlık>
<Özetçe>Bu çalışmada, Türkiye ekonomisinin 1987:01-2005:06 döneminde enflasyon ve enflasyon belirsizliği arasındaki ilişki incelenmiştir. Enflasyon belirsizliğinin ölçülmesinde EGARCH yöntemi kullanılmıştır. Hsiao ve Granger nedensellik testlerine göre çift yönlü nedensellik ilişkisi olmasına rağmen, Granger nedensellik testine göre enflasyon belirsizliğinden enflasyona doğru olan nedenselliğin işareti istatistiksel olarak anlamlı olmadığı görülmektedir. 
VAR analizi sonuçlarına göre de tek yönlü bir nedensellik ilişkisi mevcut ve bu ilişkinin yönü de enflasyondan enflasyon belirsizliğine doğrudur. 
Kısaca enflasyonun enflasyon belirsizliği üzerinde güçlü bir etkiye sahip olduğu görülmektedir. 
Granger nedensellik testi ve VAR analizine dayanarak elde edilen sonuçlar, incelenilen bu dönemde, Friedman-Ball hipotezini desteklemektedir.</Özetçe>
<Anahtar>Enflasyon, enflasyon belirsizliği, EGARCH, birim kök, nedensellik, Granger, VAR</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İstanbul Menkul Kıymetler Borsası 100 Endeksinin Doğrusallık Testi</Başlık>
<Özetçe>Bu çalışmanın amacı İMKB-100 endeksi getirisinin doğrusal bir yapıya sahip olup olmadığını göstermektir. Çalışmada doğrusallık testlerinden en fazla kullanılan BDS testinden faydalanılacaktır. Kullanılan veri seti Merkez Bankasından elde edilmiştir. Getiri serisi endeksin günlük kapanış değerlerinin logaritmik farkı alınarak hesaplanmıştır. Çalışmada kullanılan veri seti 02.01.1989 – 04.07.2006 yılları arasında olup 4352 gözlemden oluşmaktadır. Çalışmada veri seti dört şekilde değerlendirilmiştir: ilk değerlendirme veri setine günler kukla değişken olarak kullanıldıktan sonra ARMA süreci uygulanmıştır hata terimlerine BDS testi uygulanmıştır. 
İkinci veri seti ise getiri serisine ARMA süreci uygulanarak hata terimleri elde edildikten sonra BDS testi uygulanmıştır. Üçüncü veri setinde GARCH(1,1) süreci ve dördüncü veri setinde ise AR(1) – GARCH(1,1) ile standartlaştırılmış hata karelerinin logaritmalarına BDS testi uygulanmıştır. Birinci, ikinci ve dördüncü veri setinde BDS testi sonuçlarına göre getirilerin doğrusal olmayan bir yapıya sahip olduğu bulunmuştur. Üçüncü veri seti incelendiğinde ise BDS testi bazı boyutlarda hata terimlerinin bağımsız benzer dağılıma sahip olduğunu göstermiştir.</Özetçe>
<Anahtar>BDS testi, Etkin Piyasa Hipotezi, Doğrusallık Testi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Elektronik Oy Verme Sistemlerinde Güvenlik: Deneyimler Ve Türkiye İçin Öneriler</Başlık>
<Özetçe>Elektronik oy verme sistemleri teorik bir konu olmaktan çıkmış olup bazı ülkelerdeki seçim ve referandumlarda başarı ile kullanılmaya başlanmıştır. Bu tür sistemler kullanılarak kağıt oy pusulalarında görülen bazı sakıncalar kolaylıkla giderilebilir. Ancak bu sistemlerin de kendilerine özgü güvenlik sorunları vardır. 
Bu makalede önce adil bir seçim için oy verme sistemlerinin sağlaması gereken ölçütler bağlamında Hindistan, Brezilya ve Venezüella örneklerinin değerlendirmesi yapılmıştır. Daha sonra da ülkemizde bu tür sistemlerinin seçimlerde güvenle ve sorunsuz uygulanabilmesi için kullanılabilecek elektronik oy verme aygıtları ve oy verme süreci ile ilgili bazı öneriler sunulmuştur.</Özetçe>
<Anahtar>Elektronik oy verme sistemleri, güvenlik, oy pusulası, mükerrer oy, yaygın sahtekarlık, yerel sahtekarlık, NP-Tamamlık, Mercuri Yöntemi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de İstikrarsız Büyümenin Var Modelleri İle Analizi (1991.1-2004.3)</Başlık>
<Özetçe>Türkiye ekonomisinde 1980’lerden itibaren gözlenen ve 1990’lardan itibaren yoğunlaşan bir istikrarsız büyüme olgusu yaşanmaktadır. Bu çalışmanın amacı, istikrarsız büyümenin kaynaklarının araştırılmasıdır. 1991.1-2004.3 dönemine ilişkin olarak üçer aylık değerleri ile ele alınan değişkenler, durağanlık araştırması neticesinde aynı mertebeden durağan olarak gözlenmemiş, bu nedenle değişkenler VAR modeli ile incelenmişlerdir. 
Modelin tahmininden elde edilen etki-tepki ve varyans ayrımlaştırması sonuçları, büyümedeki istikrarsızlık kaynağı kamu kesimi borçlanma gereği (psbr), cari açık ve faiz haddi olduğu yönündedir. En etkili olan değişkenin ise faiz oranı olduğu söylenebilir.</Özetçe>
<Anahtar>İstikrarsız büyüme, durağanlık, Vektör Otoregresif (VAR) modeli,etkitepki, varyans ayrıştırması, Granger nedensellik testi,CUSUM Testi, faiz oranı</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>White’ın Heteroskedisite Tutarlı Kovaryans Matrisi Tahmini Yoluyla Heteroskedasite Altında Model Tahmini</Başlık>
<Özetçe>Bu çalışma White’ın Heteroskedasite tutarlı kovaryanslarının tahmini ve heteroskedasite problemine basit bir çözüm önerisi üzerinde durmaktadır. White a göre “Heteroskedasite tamamen elimine edilemeyecekse Heteroskedisite Tutarlı Kovaryans Matrisi doğru nokta ve aralık tahminleri elde edilmesine müsaade edecektir.”</Özetçe>
<Anahtar>White, Heteroskedasite, Değişken Varyans, Robus Tahmin; Heteroskedasite Tutarlı Kovaryans, Eviews</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Finansal Gelişme Ve Ekonomik Büyüme İlişkisi: Türkiye Ekonomisi Üzerine Ekonometrik Bir Uygulama</Başlık>
<Özetçe>Finansal gelişme ekonomik büyüme ilişkisinde, arz öncüllü ve talep takipli hipotezler büyük önem taşımaktadır. Arz öncüllü hipoteze göre, finansal gelişme ekonomik büyümeyi arttırmaktayken, talep takipli hipoteze göre ise ilişkinin yönü ekonomik büyümeden finansal gelişmeye doğrudur. Bu çalışmada, Türkiye’de finansal gelişme ekonomik büyüme ilişkisinin nedensellik boyutu, 1970-2004 dönemi yıllık verileri kullanılarak incelenmeye çalışılmaktadır. Yapılan Granger nedensellik testleri, finans büyüme ilişkisinde, ilişkinin yönünün finansal gelişmeden ekonomik büyümeye doğru olduğunu göstermekte ve arz öncüllü hipotezi destekleyici kanıtlar sunmaktadır.</Özetçe>
<Anahtar>Finansal Gelişme, Finansal Baskılama, Ekonomik Büyüme, Zaman Serileri, Birim Kök, Granger Nedensellik Testi, Türkiye Ekonomisi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de Çalışan Kadınların Çocuk Bakım Tercihleri</Başlık>
<Özetçe>Çocuk bakımı endüstrisi, son yıllarda küçük çocuk sahibi olan annelerin iş gücüne artan katılımlarının bir sonucu olarak hızla büyümüştür. 
Çocuk bakımı endüstrisi büyüdükçe, kamunun dikkati kalite, maliyet, yararlılık gibi faktörlere çevrilmektedir. Bu nedenle çocuk bakımının sağlanmasında devletin ve ailenin rolü önem taşımaktadır (Blau ve Robins,1988: 374). Çocuk bakımına artan bu ilgiyle beraber, dünyada bugüne kadar küçük çocuklu annelerin çalışarak çocuk bakımı yaptırmalarıyla ilgili çok sayıda çalışma yapılmıştır. 
Bunlardan bazıları Heckman (1974), Connely (1992), Kimmel (1995), Powel (1997, 1998) ve Averett, Peters ve Waldman (1997) sayılabilir. Çocuk bakımı literatüründeki çalışmaların bir bölümü ise kadının işgücü arzı ile çocuk bakımı tercihi kararlarını birleşik tahmin etmiştir. Bu çalışmalardan bazıları, Blau ve Robins (1988), Michalopoulos, Robins ve Garfinkel (1992), Ribar (1992,1995), Kimmel (1995,1998), Clevend, Gunderson ve Hyatt (1996)’dır. 
Bu çalışmanın amacı, Hacettepe Nüfus Etütleri Enstitüsü’nün 1998 Türkiye Nüfus ve Sağlık Araştırması (TNSA–1998) anketi ham verilerini kullanarak, Türkiye genelinde, 5 yaş ve altı çocuk sahibi olan evlenmiş çalışan kadınların çocuk bakım tercihlerini etkileyen faktörleri multinomial logit model ile tahmin etmek ve politik yorumlarda bulunmaktır.</Özetçe>
<Anahtar>Çocuk bakım tercihleri, çalışan kadınlar, çalışan kadınların çocuk bakım tercihleri, multinomial logit model.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Monetary Transmission Mechanism In An Open Economy Framework: The Case Of Turkey</Başlık>
<Özetçe>Parasal aktarım mekanizması politika yapıcılar tarafından gerçekleştirilen para politikası 
müdahalelerinin parasal ve reel içerikli iktisadi büyüklükler üzerindeki beklenen ve gerçekleşen etkilerini 
ortaya koymayı amaçlayan önemli bir politika aracı olma işlevine sahiptir. Özellikle Türkiye ekonomisi gibi 
serbestleştirilmiş bir sermaye hesabına sahip ve yurtiçi iş çevrimleri üzerinde sermaye akımlarının büyük 
etkisi bulunan bir ekonomide politika büyüklükleri makroekonomik gelir oluşum süreci, fiyat istikrarı ve 
dış dengenin sağlanması gibi politika hedefleri üzerinde farklı etkiler meydana getirebilmektedir. 
Bu açıdan kendi çalışmamızda parasal aktarım mekanizması Türkiye ekonomisi koşullarında tahmin edilmeye çalışılmıştır. 
Çalışmamızda 1992-2004 inceleme döneminde etki tepki çözümlemesi gibi çağdaş vektör ardışık bağlanım tahmin yöntemleri kullanılarak elde ettiğimiz temel politika bulguları kısaca açıklanmak istenirse; zayıf dışsal bir özellik gösteren sermaye girişleri öncelikle reel efektif döviz kurunun değerlenmesine yol açmakta ve bu şekilde hem reel faizlerde hem de yurtiçi enflasyonda bir gerileme meydana getirirken aynı zamanda reel çıktı büyümesinde ve varlık fiyatlaması kanalıyla borsa endeksinde artışına neden olmaktadır. 
Ayrıca, sermaye akımlarında ve reel efektif döviz kurunda meydana gelen gelişmelerin aktarım mekanizması içerisinde dikkate alınan para politikası değişkeni üzerinde istatistiksel olarak anlamlı etkiler meydana getirebildiği gözlenmiş, yurtiçi reel faiz yapısının para politikası gelişmelerine oldukça duyarlı olduğu ve aynı zamanda parasal büyüklüklerin çağdaş iktisat kuramına önemli bir katkı oluşturan Lucas eleştirisinin öncülüğünde yapısal kırılmalara maruz kaldığı bir ekonomik ortam içerisinde bu durumun politika büyüklükleri üzerine içsel bir işlev yükleyebileceği sonucuna ulaşılmıştır.</Özetçe>
<Anahtar>Parasal Aktarım Mekanizması, Türkiye Ekonomisi, Sermaye Akımları, Reel Döviz Kuru, Reel Faiz Oranı, Enflasyon, Gelir Büyümesi, Borsa Endeksi, Fiyat Sorunsalı</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Ticari ve Finansal Dışa Açıklık İle Ekonomik Büyüme Arasındaki İlişki: Türkiye Üzerine Bir Uygulama</Başlık>
<Özetçe>Bu çalışmanın amacı, Türkiye’de ticari ve finansal dışa açıklık ile ekonomik büyüme arasındaki ilişkiyi incelemektir. Bu amaçla 1990:1-2006:4 dönemi için, ticari ve finansal dışa açıklık oranları ile ekonomik büyüme oranı arasındaki ilişkiler, çok değişkenli eş-bütünleşme analizi, hata düzeltme-geliştirilmiş Granger nedensellik testleri ve vektör hata düzeltme modeli kullanılarak ekonometrik açıdan analiz edilmektedir. Analiz sonuçlarına göre, uzun dönemde ekonomik büyüme ticari açıklıktan pozitif, finansal açıklıktan negatif olarak etkilenmektedir. 
Hata düzeltme-geliştirilmiş Granger nedensellik testleri, ticari ve finansal açıklık ile ekonomik büyüme arasında iki yönlü nedenselliğin bulunduğunu göstermektedir. Ayrıca, ticari açıklıktan finansal açıklığa doğru tek yönlü nedenselliğin bulunduğu görülmektedir.</Özetçe>
<Anahtar> Ticari Dışa Açıklık, Finansal Dışa Açıklık, Ekonomik Büyüme, Türkiye Ekonomisi, Zaman Serileri, Birim Kök, Granger Nedenselliği, VEC Modeli</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Multirank Cointegration Analysis Of Turkish M1 Money Demand (1987Q1-2006Q3)</Başlık>
<Özetçe>Çalışmamızda Türkiye Ekonomisi koşullarında dar kapsamlı M1 para talebi çok değişkenli eşbütünleşim çözümlemesi kullanılarak incelenmeye çalışılmıştır. Elde edilen tahmin sonuçları iktisat kuramı doğrultusunda oluşturulacak bir para talebi vektörünün denge eşbütünleşim uzayında tanımlanabileceğini göstermektedir. Ancak 1994 kriz sonrası ve 2000 istikrar programı sonrası tahmin edilen yapısal kırılma ve katsayı istikrarsızlıkları tahmin edilen modelin bütün bir inceleme dönemini temsil edip edemeyeceği ile ilgili olarak bazı kuşkuların oluşmasına yol açmıştır. Ayrıca, uzun dönem değişken uzay</Özetçe>
<Anahtar>ara Talebi, Derneşik Talep, Türkiye Ekonomisi, Eşbütünleşim, Tanımlama, Süper Dışsallık, Yapısal Kırılmalar, İktisat Politikası</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Doğrusal Olmayan Kanonik Korelâsyon Analizi İle İstatistiğe Yönelik Tutumlarda Üniversite Öğrencileri Arasındaki Bireysel Farklılıkların İncelenmesi</Başlık>
<Özetçe>Bu çalışmada, Türkiye’nin sosyo-ekonomik yapısında gelecekte etkili olabilecek İşletme, İktisat ve Maliye bölümlerindeki üniversite öğrencilerinin İstatistik dersine yönelik tutumları ile bireysel özellikleri arasındaki ilişki incelenmektedir. Verilerin toplanması aşamasında; öğrencilerin istatistiğe yönelik tutumlarını ölçmek amacıyla İstatistik Tutum Ölçeği (İTÖ) ile araştırmacılar tarafından hazırlanan demografik bilgi formu kullanılmıştır. 
Üniversite öğrencilerinin İstatistik dersindeki başarı notları, bu dersi tekrar sayıları ve tekrar nedenleri ile İstatistik dersine yönelik tutumları arasındaki ilişkiyi ortaya koyabilmek amacıyla Doğrusal Olmayan Kanonik Korelâsyon Analizi’nden yararlanılmıştır. Yapılan analiz sonucunda, söz konusu değişkenlerin, öğrencilerin bu derse karşı tutumlarında belirleyici rol oynadığı görülmüştür.</Özetçe>
<Anahtar>İstatistik Tutum, İstatistik Tutum Ölçeği (İTÖ), Doğrusal Olmayan Kanonik Korelâsyon Analizi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Koşulluluk Aracı Olma Bağlamında Kısa Vadeli Faiz Oranlarının Hedeflenen Enflasyondan Sapmada Kullanımı: Bounds Test Yaklaşımı (Türkiye Örneği)</Başlık>
<Özetçe>Bu çalışmada, Türkiye’de 2001–2006 yılları arası örtük ve açık enflasyon hedeflemesi stratejisinin uygulanması sürecinde, hedeflenen enflasyon oranından, potansiyel üretim düzeyinden ve döviz kurlarından bir sapma meydana gelmesi durumunda kısa vadeli faiz oranlarının nasıl bir seyir izleyeceği tespit edilmeye çalışılmıştır. Faiz oranlarının belirlenmesine yönelik en çok bilinen yöntemlerden birisi Taylor Kuralıdır. Taylor Kuralı’nın işleyişi, nispeten yeni bir yöntem olan Bounds (Sınır) Testi yardımıyla Türkiye kapsamında analiz edilmiş ve Taylor Kuralı’nı oluşturan söz konusu değişkenlerin kısa vadeli faiz oranları üzerinde anlamlı bir şekilde etkili olduğu sonucuna ulaşılmıştır.</Özetçe>
<Anahtar>Taylor Kuralı, Kısa Vadeli Faiz Oranları, Bounds Test, Enflasyon Hedeflemesi, Üretim Açığı, Nominal Döviz Kuru, Merkez Bankası, UECM Modeli.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İstatistiksel Okuryazarlığa Dair Fikirlerin Genişletilmesi: İstatistik Kuruluşlarının Ürünleri Üzerine Bir Analiz (Tercüme)</Başlık>
<Özetçe>Bu çalışma istatistik kuruluşlarının yayımladığı anahtar bilgi ürünlerinin özellikleri üzerine yapılan inceleme niteliğindeki bir çalışmanın sonuçlarını raporlamaktadır. 
Kamusal alandaki tartışmaların ve kararların odağında yer almalarına karşın bu tip ürünlere, istatistikî okuryazarlığa, istatistik eğitimine veya yetişkinlerin sayısal okuryazarlığına (adult numeracy) 
dair literatürde çok az değinilmiştir. Altı adet ulusal ve uluslararası istatistik kuruluşunun İnternet – tabanlı ürünlerinin niteliksel bir analizine dayanan bu çalışma, beş ürün türünün (Göstergeler, Basın dağıtımları, Uzman özetleri, 
Raporlar ve Kitle (küme) verileri ve bulundukları ortamların özelliklerini ana hatlar halinde ortaya koymaktadır. Ayrıca, bu ürünlerdeki bilgiye erişmek, filtrelemek, anlamak ve eleştirel olarak değerlendirmek için gereken becerilerin özelleştirilmesine yönelik uygulamaları da tartışmaktadır. İleriye dönük araştırma ve eğitim uygulamaları için talimatlar özet halinde sunulmuştur.</Özetçe>
<Anahtar>İstatistik eğitimi araştırması; İstatistiksel okuryazarlık; Resmi istatistik; Eğitim Teknolojisi; Yetişkin sayısal okuryazarlığı; Matematik eğitimi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Performans Ölçümü, Yönetimi Ve İstatistiksel Analizi</Başlık>
<Özetçe>Bu çalışmada, öncelikle performans ölçümü ve performans yönetiminin teorik yapısı irdelenmiş, daha sonra ham performans puanlarının hesaplanması, ham performans puanlarının oluşumunu etkileyen faktörler, bağıl performans değerlendirme ve ham performansların bağıl değerlendirme ile performans notuna dönüştürme süreci anlatılmıştır. 
Son olarak, TOFAŞ’ta CEO’ya bağlı 3 bölümde çalışan 178 beyaz yakalının performans puanlarının istatistiksel analizi yapılmış ve alternatif 4 bağıl değerlendirme yaklaşımı ile ham 
performans puanları performans notlarına dönüştürülmüştür. Dört yaklaşımda da dönüştürülmüş veya düzeltilmiş ham performans puanları, küçükten büyüğe doğru sıralanarak değerlendirmeye alınanların %2’sine E, %10’una D, %65’ine C, %20’sine B ve %3’üne ise A notu verilmiştir.</Özetçe>
<Anahtar>Performans ölçümü, performans değerlendirme, performans yönetimi, performans puanı, bağıl değerlendirme yaklaşımı</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Exchange Rate Determination Of Tl/Us$:A Co-Integration Approach</Başlık>
<Özetçe>Çalışmamızda, TL/US$ döviz kuru belirlenme mekanizması 1987Q1-2006Q4 döneminde üçer aylık veriler kullanılarak incelenmektedir. Geniş bir yazın taramasından yaralanılmak suretiyle öncelikle iktisadi temeller dâhilinde oluşturulmuş döviz kuru belirlenme mekaniznasına yönelik çeşitli yaklaşımlar aydınlatılmış ve daha sonra parasal döviz kurunundan kaynaklanan hem uzun dönem durağan ilişkileri hem de kısa dönemli devinimsel uyum süreçlerini Türkiye ekonomisi koşullarında ortaya koyan uygulamalı bir model oluşturulmuştur. Çok değişkenli Johansen-Juselius eş-bütünleşim yaklaşımı kullanılarak elde ettiğimiz sonuçlar parasal döviz kurunun iktisat kuramı tarafından önerilen temeller ile eş-bütünleşik olduğunu göstermiştir. Ayrıca, parasal döviz kurunun iktisadi temeller dahilindeki denge yolundan kısa dönemli sapmaları uzun dönem denge döviz kuru üzerinde kalıcı etkiler göstermekte ve bu nedenle parasal döviz kuru içerisinde yerleşik bulunan histeresis türü etkilerin varlığı altında ortaya çıkmaktadır.</Özetçe>
<Anahtar>Döviz kurları; Katı Fiyat Parasal Modeli; Esnek Fiyat Parasal Modeli; İktisadi Temeller; Rassal Yürüyüş; Eş-bütünleşim; Histeresis; Türkiye Ekonomisi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kalkınma Göstergesi Olarak Ortalama Yaşam Beklentisine Göre Türkiye’nin Ab İçindeki Konumu: Kritikler Ve Çok Değişkenli İstatistik Uygulamaları</Başlık>
<Özetçe>Yaşam beklentisi, kalkınma göstergelerinden birisidir. Birleşmiş Milletler tarafından yayınlanan beşeri kalkınma raporlarında da kalkınma göstergesi olarak kullanılmaktadır. Ancak bu kullanım, yeterli değildir. Çünkü doğuşta yaşama beklentisi, gelecekteki durumu gösterebilir. Bu sebeple bu makalede, bütün istatistiksel uygulamalar, beş farklı yaş grubu için hesaplanan yaşam beklentilerine dayandırılmıştır. Yapılan faktör, kümeleme ve diskriminant analizleri neticesinde, Türkiye AB içinde ortalama yaşam beklentisi açısından en geri üçüncü ülke olduğu sonucuna varılmıştır.</Özetçe>
<Anahtar>Demografi, sosyal politika, kalkınma iktisadı, beşeri kalkınma, çok değişkenli istatistik.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Banka Kredileri Ve Enflasyon Arasındaki İlişki: Türkiye Üzerine Ekonometrik Bir Analiz (1983-2007)</Başlık>
<Özetçe>Bu çalışmada, iktisat literatürünün önemli tartışma konularından birini oluşturan banka kredileri ile enflasyon arasındaki ilişki, Türkiye açısından belirlenmeye çalışılmaktadır. 1983-2007 dönemini kapsayan bu çalışmada, toplam banka kredileri ve enflasyon (ÜFE) değişkenleri kullanılmıştır. Banka kredileri ile enflasyon arasındaki ilişkiler, Johansen eş-bütünleşme analizi ve hata düzeltme modeli kullanılarak ekonometrik açıdan analiz edilmektedir. Analiz sonuçlarına göre, uzun dönemde enflasyon banka kredilerini negatif etkilerken, banka kredileri enflasyonu pozitif etkilemektedir. Ayrıca hata düzeltme-geliştirilmiş Granger nedensellik testleri, banka kredileri ile enflasyon arasında karşılıklı nedensellik ilişkisi olduğunu göstermektedir.</Özetçe>
<Anahtar> Banka Kredileri, Enflasyon, Türkiye Ekonomisi, Zaman Serileri, Birim Kök, Eş Bütünleşme, Zayıf Dışsallık, Granger Nedenselliği, VEC Modeli</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>21. Yüzyılda Ekonometrinin Karşılaştığı Zorluklar (Çeviri)</Başlık>
<Özetçe>Bu makale, ekonometrinin, sadece araştırma yönleri açısından değil, ayrıca bu bilimin öğretim metotları ve bir bütün olarak toplum için değeri ile ilgili gelecekte karşılaşacağı zorluklar üzerine genel düşünceleri içermektedir.</Özetçe>
<Anahtar>Ekonometri, Bilim, Öğretme, Gelecek, Toplum</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Düzgünleştirilmiş Fonksiyonel Ana Bileşenler Analizi ile İMKB Verilerinin İncelenmesi</Başlık>
<Özetçe>Fonksiyonel Veri Analizi Yöntemleri reel bir aralığın sonlu bir alt setinde değerlendirilen eğrilerden veya gözlenen fonksiyonlardan oluşan verileri analiz etmek üzere geliştirilmiştir. Fonksiyonel Veri Analizindeki teknikler, xi(t) (i = 1, 2, … , N) şeklinde belirtilen fonksiyonlardan veya onların türevlerinden oluşan rastgele örneklerdeki değişimin (varyasyonun) incelenmesi ve araştırılması amacıyla kullanılabilir. Pratikte bu fonksiyonlar sıklıkla ayrık noktalarda gözlenen verilere uygulanan düzgünleştirme (smoothing) süreçlerinin bir sonucu olarak ortaya çıkarlar. Bu çalışmada da Splayn Düzgünleştirme Yöntemleri bu amaçla ele alınmıştır. 
Bu araştırmanın amacı, ayrık noktalarda gözlenen verileri öncelikle B-Splayn Baz Fonksiyonlar ve Pürüzlü Ceza Yaklaşımı kullanarak bir diğer deyişle bu iki yaklaşımın birlikte kullanılması olarak adlandırılan Splayn Düzgünleştirme Yöntemi ile sürekli ve türevlenebilir fonksiyonlar haline dönüştürülmesinin incelenmesidir. Daha sonra da veriler arasındaki yani ilgilenilen zaman aralığında hisse senetlerinin bireysel fonksiyonları arasındaki değişkenlik yapısını ortaya koymak üzere Düzgünleştirilmiş Fonksiyonel Ana Bileşenler Analizinden faydalanılmıştır. Burada ilgilenilen birey sayısı değişken sayısından az olduğundan dolayı klasik yöntemler zaten bu amaç doğrultusunda yetersiz kalmaktadır.
Bu çalışmada, IMKB-100 endeksinde yer alan şirketlerin haftalık hisse senedi kapanış fiyatlarından oluşan bir örnek üzerinde yapılan uygulamaya yer verilmektedir. Düzgünleştirilmiş Fonksiyonel Ana Bileşenler Analizi ile incelenen 13 şirket için özellikle 2000 yılının başlarında ve 360 ıncı günden bir diğer deyişle 2005 yılından itibaren fiyatların değişkenliğinde bir artış olduğu ve zaman noktalarının ardışık olarak birbirleriyle pozitif bir korelasyona sahip olduğu ulaşılan önemli sonuçlardan bir tanesidir.
Geleneksel Ana Bileşenler yönteminin uygulanmasının mümkün olmadığı durumlarda bile uygulanabilen ve sistemdeki gürültü (noise) etkisini de kaldıran bir yöntem olan Düzgünleştirilmiş Ana Bileşenler Analizi sonucu elde edilen harmonikler sayesinde hem verilerin kovaryans yüzeyiyle açıklanamayan değişkenlik yapısı ortaya konulmuş ve hem de genel anlamda Fonksiyonel Veri Analizi ile örneğin türev fonksiyonlarının da incelenebilmesi gibi görsel olarak da kuvvetli bulgular sunulmuştur.</Özetçe>
<Anahtar> Fonksiyonel Veri Analizi, Fonksiyonel Ana Bileşenler Analizi, Düzgünleştirilmiş Fonksiyonel Ana Bileşenler Analizi, Düzgünleştirme, Pürüzlü Ceza Yöntemi, Kübik Splayn, Özdeğer – Özfonksiyon Ayrışımı, Boyut İndirgeme.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>An Asymptotic Test For The Detection Of Heteroskedasticity</Başlık>
<Özetçe>Bu makalede heteroskedastisiteye (değişen varyans) yönelik asimptotik bir test geliştirilmiştir. Test, herhangi bir heteroskedastisite varsayımına dayanmamaktadır ve aynı düsünceye dayanan iki alternatif istatistik sunmaktadır. Bu iki test istatistiğinin güçleri Monte Carlo simülasyonları ile ölçülmüştür. Büyük örneklemler için oldukça iyi performansları olmasına karsın 100’den küçük örneklem büyüklüğü için testin gücü heteroskedastisitenin yapısından etkilenmektedir.</Özetçe>
<Anahtar>Heteroskedastisite, büyük örneklem testi, regresyon analizi, klasik regresyon modelinin varsayımlarından sapmalar, kalıntı analizi, asimptotik özellikler, Monte Carlo simülasyonları, testin gücü</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye Ekonomisinde Bütçe Açığının Sürdürülebilirliğinin Analizi</Başlık>
<Özetçe>Ekonomik olarak sürdürülebilirlik, bütçe politikalarının sürdürülebilirliğine bağlıdır. Bütçe politikalarının sürdürülebilirliği analiz edildiğinde, uygulanan maliye ve para politikalarında bir değişikliğin gerekli olup olmadığının tespiti mümkün olmaktadır. Bu çalışmada dönemler arası borçlanma kısıtı altında, Türkiye’de 1987:1–2007:3 dönemi için bütçe açıklarının sürdürülebilirliği araştırılmıştır. Ele alınan dönem içinde meydana gelen krizlerin ve alınan tedbirlerin yapısal değişikliğe neden olduğu tahmin edilmektedir. Bu nedenle önce Bai-Perron tarafından geliştirilen çoklu kırılma testleri kullanılarak, 2003:2 döneminde bir kırılma olduğu sonucuna ulaşılmıştır. Kırılmaya baglı olarak, bütçe açığının sürdürülebilir olup olmadığı tüm dönem ve iki alt dönem için ayrı ayrı incelenmiştir. Analizde Ng-Perron birim kök testleri ve Stock-Watson ve Shin (DOLS) koentegrasyon testi kullanılmıstır. Sonuç olarak incelenen dönemde bütçe politikalarının hem tüm dönem için hem de alt dönemler için zayıf sürdürülebilir oldugu tespit edilmistir.</Özetçe>
<Anahtar>Sürdürülebilirlik, Bütçe Açıgı, Bai-Perron Çoklu Kırılma Testi, Ng-Perron Birim Kök Testi, Stock-Watson (DOLS), Shin Koentegrasyon Testi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Döviz Kuru Getiri Volatilitesinin Koşullu Değişen Varyans Modelleri İle Öngörüsü</Başlık>
<Özetçe>Bu çalışma OECD ülkelerine ait döviz kuru getirilerinin volatilitesinin modellenmesinde ve öngörüsünde kullanılan simetrik ve asimetrik koşullu değişen varyans modellerinin öngörü performanslarını karsılaştırmaktadır. Çalışmanın sonuçları çoğu ülke için asimetrik koşullu değişen varyans modellerinin simetrik koşullu değişen varyans modellerinden daha iyi olduğunu göstermektedir. Ayrıca döviz kuru getirilerinin dağılımlarının çoğunun aşırı basık ve kalın kuyruğa sahip olduğu bulunmuştur. Örnek dışı öngörü sonuçlarına göre döviz kuru getirileri artarken volatilitedeki artış ve azalışların ülkelere göre farklı olduğuna dair kanıtlar elde edilmiştir.</Özetçe>
<Anahtar>Döviz kuru volatilitesi, GARCH, Öngörü</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Forecasting The Exchange Rate Series With Ann: The Case Of Turkey</Başlık>
<Özetçe>Zaman serilerindeki hem doğrusal, hem de doğrusal olmayan yapıyı Yapay Sinir Ağlarıyla (YSA) modellemek mümkün olduğundan, YSA yönteminin doğrusal olmayan yapıya sahip kaotik serilerin modellenmesinde de kullanımı uygun olacaktır. Bu nedenle, yapılan çalışmada, yüksek dalgalanma gösteren Türkiye TL/US dolar döviz kuru zaman serisinin modellenmesinde YSA yöntemi kullanılmıştır. Elde edilen sonuçlar göre, YSA yönteminin mevsimsel ARIMA ve ARCH gibi modellerden daha iyi öngörüler ürettiği görülmüştür. Ek olarak, Türkiye döviz kuru zaman serisinin çözümlenmesinde, YSA yöntemi kullanımının detayları da verilmiştir.</Özetçe>
<Anahtar>Aktivasyon fonksiyonu, ARIMA, ARCH, Döviz kuru, Kaotik seriler, Öngörü, Yapay sinir ağları, Zaman serileri</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Avrupa Parasal Birliğinde Kamu Borç Stoku Ve Enflasyon İlişkisi: Panel Veri Analizi</Başlık>
<Özetçe>Fiyat seviyesinin belirlenmesinin geleneksel (monetarist) görüsü, parasal politikanın rolüne odaklanırken mali politikanın rolünü ihmal etmektedir. Geleneksel teoride, fiyat seviyesi para arzı ve talebiyle belirlenirken, 1990’lı yıllardan itibaren ortaya çıkan fiyat düzeyinin mali kuramı (FTPL) mali otoritenin, zamanlararası kamu bütçe kısıtının sağlanmasından bağımsız olarak mali değişkenlerini oluşturmasına izin verip mali politikaların fiyat seviyesini belirleyebildiğini vurgulamaktadır. Yeni teori, Avrupa Parasal Birliğine üye ülkelerde fiyat seviyesinin farklılaşmasını açıklayabilmektedir. Bu çalışmanın temel amacı, Avrupa Parasal Birliğine Eski ve Yeni Üye ülkeler ile Aday ülkelerde mali politikaların fiyat seviyesini etkileyip etkilemediğinin panel veri yöntemiyle analiz edilmesidir. Panel veri analizi, tüm ülke gruplarında Ricardocu veya parasal üstünlük rejiminin geçerli olduğunu veya bir diğer ifadeyle FTPL’nin geçerli olmadığını kanıtlamaktadır.</Özetçe>
<Anahtar>Avrupa Parasal Birlik, Fiyat Düzeyinin Mali Kuramı, Ricardocu ve Ricardocu Olmayan Mali Politikalar, Panel Veri Analizi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Parasal Büyüme Ve Tüketici Enflasyonu Değişim Oranı Arasındaki Nedensellik İlişkisi Üzerine Bir Deneme: Türkiye Örneği</Başlık>
<Özetçe>Bu çalışmada Türkiye ekonomisinin yaşamış olduğu enflasyonist süreç ile baslıca bazı para arzı göstergeleri arasındaki nedensellik ilişkileri incelenmeye çalışılmış, ayrıca vektör otoregresif etki-tepki işlevi tahminleri ile bu ilişkilerin doğrultusunun belirlenmesi amaçlanmıştır. Bulgularımız genel olarak enflasyonist ortamdaki değişimlerin parasal büyüklüklerdeki değişime göre dışsal bir yapıda, buna karşılık parasal büyüklüklerdeki değişimin enflasyonist değişimlere göre içsel bir yapıda olduğunu göstermiştir. Ayrıca etki-tepki işlevi tahmin bulguları bu sonuçları destekleyici nitelikte bulunmuştur. Sonuç olarak, para politikasının inceleme döneminde enflasyonist yapıya göre uyumlaştırıcı bir yapıda gerçekleştirildiği seklinde bir yargıya ulaşılmıştır.</Özetçe>
<Anahtar>Enflasyon; Para Arzı; Nedensellik; Birim Kök; Durağanlık; Vektör Otoregresyon; Genelleştirilmiş Etki-Tepki Şokları; Türkiye Ekonomisi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Box-Ljung ve Nonparametrik Regresyon Yöntemlerinin Etkinliklerinin Karsılaştırılması: İMKB 100 Endeksine Yönelik Bir Uygulama</Başlık>
<Özetçe>Zaman serisi verilerinin, uygulamalı araştırmalarda çok sık ve yoğun bir şekilde kullanıldığı ve bu verilerin analizine yönelik çeşitli yöntemlerin geliştirildiği bilinmektedir. Tek değişkenli zaman serilerinin analizinde kullanılan en bilinen yöntem, bir zaman serisinin kendi gecikmeli değerleri ve hata terimleri ile modellemesine dayalı Box-Ljung (BL) yöntemidir. Tek değişkenli zaman serilerinin analizinde son dönemlerde kullanılan yöntemlerden biri ise, katsayılar yerine belirli bir fonksiyonu temel alan ve kestirimlerin bu fonksiyon üzerinden yapıldığı nonparametrik regresyon yöntemidir. Her iki yöntemin de ortak amacı zaman serilerini modellemek ve bu model yardımı ile öngörüde bulunmaktır.
Bu çalışmanın amacı, tek değişkenli zaman serilerinin analizinde kullanılan Box-Ljung (BL) yöntemi ile nonparametrik regresyon yöntemlerinin etkinliklerini, DMKB-100 Endeksinin aylık kapanış fiyatlarını temel almak suretiyle uygulamalı olarak karşılaştırmaktır. Bu doğrultuda yapılan analizler sonucunda, çeşitli performans kriterlerine göre yapılan karşılaştırmalarda nonparametrik regresyon yönteminin Box-Ljung (BL) yöntemine göre daha etkin sonuçlar verdiği görülmüştür.</Özetçe>
<Anahtar>regresyon, nonparametrik regresyon, arima, kernel regresyon</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sanayi Üretiminde Tatil Etkileri</Başlık>
<Özetçe>Zaman serisinin deterministik bileşenlerinden olan resmi ve dini tatillerin ekonomik faaliyetler üzerindeki olası etkilerinin gözardı edilmesi, ekonomik zaman serilerinin analizinde sapmalı sonuçlara ve bu seriler üzerinden yapılacak değerlendirmelerin hatalı olmasına neden olmaktadır. Bu çalışmada, Türkiye’nin 2005=100 temel yıllı sanayi üretim endeksi örneği ile resmi tatillerin (sabit tatillerin), Ramazan ve Kurban Bayramı tatillerinin
(hareketli tatillerin) etkilerinin hangi yöntem aracılığı ile tespit edileceği, ilgili zaman serisinden nasıl arındırılacağı ve bu etkilerin nasıl yorumlanacağı tartışılacaktır. RegARIMA modeli kullanılarak elde edilen uygulama sonuçlarına göre, hareketli tatillerin sanayi üretim endeksi üzerinde negatif ve anlamlı bir etki yarattığı ortaya çıkmıştır. Bununla birlikte, tatil etkilerinin ilgili zaman serisinin seviye değerlerine kıyasla büyüme oranlarında göz ardı edilemeyecek farklılıklar meydana getirdiği anlaşılmıştır.</Özetçe>
<Anahtar>Zaman Serisi Ayrıştırması, Stokastik Bileşenler, Deterministik Bileşenler, Tatil Etkileri, Dini Tatiller, SARIMA, RegARIMA, Airline Modeli.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İlk Halka Arzlarda Uzun Dönem Getirilerinin Tahmini: Yapay Sinir Ağları İle İMKB İçin Ampirik Bir Çalışma</Başlık>
<Özetçe>Bu çalışmanın amacı İMKB’DE ilk defa halka arz edilen hisse senetlerinin uzun dönem getirilerini yapay sinir ağı kullanarak tahmin etmektir. Literatürde uzun dönem halka arz getirilerinin tahmin edilmesinde yaygın olarak Doğrusal regresyon yönteminden yararlanıldığı görülmektedir. Bu çalışmada ise doğrusal regresyon yöntemine ek olarak yapay sinir ağı teknolojisi kullanılmıştır. Uzun dönem getirileri tahmin etmede doğrusal regresyon ve yapay sinir ağı modellerinin performansları karşılaştırılmıştır. Elde edilen bulgular yapay sinir ağının uzun dönem halka arz getirilerini tahmin etmede doğrusal regresyon yönteminden daha başarılı olduğunu ortaya koymaktadır.</Özetçe>
<Anahtar>Halka arz, uzun dönem performans, yapay sinir ağı, doğrusal regresyon, İMKB.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İşlem Bazlı Manipülasyonun İstatistiksel Sınıflandırma Analizleriyle Belirlenmesi</Başlık>
<Özetçe>İşlem bazlı manipülasyonun yatırımcılar, hisse senedi piyasası ve bunlara bağlı olarak tüm ekonomi üzerinde önemli olumsuz etkileri söz konusudur. Dolayısıyla işlem bazlı manipülasyonun belirlenmesine yönelik yapılacak bir çalışma, konunun taraflarına önemli bilgiler sağlayacaktır. Yatırımcılara hisse senedi seçim kararını alırken yol gösteren finansal oranların, işlem bazlı manipülasyon açısından gösterge olarak kullanabilirliğini ölçmeyi amaçlayan bu çalışmada, Lojistik Regresyon ve Diskriminant Analizi kullanılmıştır. Çalışmada, İstanbul Menkul Kıymetler Borsası’nda 1996–2005 yılları arasında meydana gelen işlem bazlı manipülasyonlara ait veriler kullanılarak, finansal oranlar hesaplanmıştır. Bu finansal oranlar analizlerde bağımsız değişkenleri oluşturmuş, bağımlı değişken ise işlem bazlı manipülasyonun gerçekleşme durumuna göre “0” ve “1” şeklinde dikotomik olarak kodlanmıştır. Yapılan analizlerin sonucunda “Aktif Kârlılığı” ve “Hisse Başına Defter Değeri” bağımsız değişkenlerinin, işlem bazlı manipülasyonun belirlenmesinde önemli finansal oranlar olduğu sonucuna ulaşılmıştır.</Özetçe>
<Anahtar>Diskriminant Analizi, Lojistik Regresyon Analizi, Sınıflama Yöntemleri, Manipülasyon, Finansal Oranlar, İMKB</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Döviz Kuru Oynaklığının İthalata Etkileri: Türkiye Örneği</Başlık>
<Özetçe>Dış ticarete etki eden faktörler daima ilgi alanı olmuştur. Döviz kurları dış ticaret üzerindeki etkileriyle diğer faktörlere göre ön plana çıkan bir değişkendir. Birçok uygulamalı çalışmada döviz kurundaki değişmelerin, ithalat ve ihracat üzerindeki etkileri incelenmiştir. Pek çok çalışmada birbirini destekleyen bulgular bulunmasa da konuyu açıklayıcı ve konuya katkı sağlayıcı sonuçlara ulaşılmıştır. Bu çalışmada yeni bir metot olan Markov Switching ARCH ekonometri tekniği kullanılarak döviz kurunun oynaklığı belirlenmiştir. Regresyon sonucunda da döviz kuru belirsizliğinin yarattığı risklerden, ithalat değerinin etkilendiği görülmüştür.</Özetçe>
<Anahtar>Döviz Kuru Oynaklığı, İthalat, Zaman Serileri, Belirsizlik, Doğrusal Olmayan Modeller, Türkiye Ekonomisi, Kur Riski, Markov Dönüşümlü ARCH (SWARCH)</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Firma Karakteristiğinin Sermaye Yapısı Üzerindeki Etkisinin Analizi</Başlık>
<Özetçe>Optimal sermaye yapısına ulaşmak isteyen işletmelerin varlık kullanımı ve kaynak temininde izlediği finansal politikalar firma karakteristiğini belirlemektedir. Bu çalışmada panel veri analiziyle firma karakteristiğinin sermaye yapısı üzerindeki etkisi ampirik olarak test edilmektedir. Firma karakteristiğini temsil eden sermaye yapısı belirleyicileri olarak, borçlanma oranı, likidite oranı, faiz karşılama oranı, firma büyüklüğü ve büyüme oranları kullanılmıştır. Araştırma kapsamına, İMKB’de kayıtlı olan Metal Ana Sanayi ve Metal Eşya, Makine ve Gereç Yapım sektörlerinde faaliyet gösteren şirketler alınmıştır. Çalışmadan elde edilen bulgulara göre firma karakteristiğini temsil eden değişkenlerden olan firma büyüklüğü dışındaki diğer tüm değişkenlerin sermaye yapısı üzerinde negatif etkisinin olduğu sonucuna ulaşılmıştır.</Özetçe>
<Anahtar>Optimal Sermaye Yapısı, Kaldıraç Oranı, Firma Büyüklüğü, Panel Veri Analizi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Küresel Finansal Krizin İşletmelerin Etkinlik Ve Performans Düzeylerine Etkileri: 2008 Finansal Kriz Örneği</Başlık>
<Özetçe>2007 yılının sonlarına doğru Amerika Birleşik Devletleri’nde meydana gelen finansal kriz, dünyadaki diğer ülkelere yayılarak küresel bir krize dönüşmüştür. Küresel kriz, işletmelerin kaynaklarını daha etkili kullanmalarını ve sektör içerisindeki performanslarını artırmalarını gerekli kılmıştır. Bu çalışma İstanbul Menkul Kıymetler Borsası’na kote olan, Metal Eşya ve Makine sektöründe faaliyet gösteren 25 işletme üzerinde yapılmıştır. Bu işletmelerin finansal kriz başlangıcından önceki ve sonraki üçer aylık iki dönemine ait 10 adet rasyosu kullanılarak sektör içerisindeki etkinlik ve performansları ölçülmüştür. İşletmelerin etkinliği ve performanslarını belirlemede Veri Zarflama Analizi (VZA) ve TOPSIS (Technique for Order Preference by Similarity to Ideal Solution) analizleri kullanılmıştır. VZA sonuçları işletmelerin finansal kriz öncesine göre kaynaklarını daha etkili kullandıklarını göstermekte ve TOPSIS analizi sonuçlarına göre işletmelerin performans sıralamalarında önemli bir farklılık olmadığı görülmektedir.</Özetçe>
<Anahtar>Finansal kriz, İşletme, Etkinlik, Performans, VZA, TOPSIS, İMKB, Metal Eşya ve Makine</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Rasyonel Beklentiler-Yaşam Boyu Sürekli Gelir Hipotezinin Testi</Başlık>
<Özetçe>Tüketim harcamaları en önemli ekonomik değişkenlerden biridir. Bu nedenle tüketim harcamalarının fonksiyonel biçimine ilişkin makroekonomi literatüründe pek çok görüş mevcuttur. Bunlardan Hall modeli, tüketim harcamalarındaki değişimin tamamen rassal olduğunu öne sürmektedir. Bu çalışmada Hall’ın Rasyonel Beklentiler-Yaşam Boyu Sürekli Gelir hipotezi, özel nihai harcamaların üç alt kalemini oluşturan gıda-içki harcamaları, yarı dayanıklı ve dayanıksız tüketim malları harcamaları ve hizmet harcamaları için test edilmiştir. Dışlama Testi sonuçları RB-YBSG hipotezini Türkiye ekonomisi için red etmiştir.</Özetçe>
<Anahtar>Tüketim fonksiyonu, Hall’ s model, Dışlama testi, Sürekli gelir</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İmalat Sanayinde Firma Risklerinin Belirlenmesi: Kümeleme Analizi Yöntemiyle Ampirik Bir Çalışma</Başlık>
<Özetçe>Bu çalışma kapsamında finans teorisinde yaygın olarak kabul gören Finansal Varlıkları Fiyatlandırma Modeli ve Arbitraj Fiyatlama Teorisi’nin mevcut kısıtlayıcı varsayımları ve uygulanabilirliklerine ilişkin zorluklar nedeniyle finansal varlıklara ilişkin risk primlerinin belirlenmesinde yardımcı olabilecek, firmalara ait toplam risk düzeylerinin ortaya konulmasını olanaklı kılan, alternatif bir yaklaşım önerilmiştir. Bu yaklaşımda, örneklemde yer alan ve İMKB’de hisse senedi işlem gören imalat sanayine ait 129 firmanın Ocak 2004 – Eylül 2009 tarihleri arasındaki 23 dönemine ilişkin finansal tablolarından hesaplanan belirli oranlar kullanılarak taşımış oldukları iş riski, finansal risk ve toplam risk düzeyleri İki Aşamalı Kümeleme Analizi yardımıyla belirlenmiştir.</Özetçe>
<Anahtar>Finansal Risk, İş Riski, Finansal Varlıkların Fiyatlandırılması, İki Aşamalı Kümeleme Analizi</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yönetim Fonksiyonlarının Uygulandığı Alanlarda Ortaya Çıkan Hata Değerlerinin Oluşturduğu Yeni İlişkilerin Panel Veri Modelleri İle İrdelenmesi</Başlık>
<Özetçe>Şirketlerde verilen kararların getireceği sonuçların farklı olması bazen şirketleri zarara veya sıkıntılara sokmaktadır. Bunun tersi de olmaktadır. 
Verilen kararlar şirketi olumlu bir sahaya veya çok kârlı bir noktaya getirmektedir. 
Yönetim fonksiyonları olarak ele alınan, yönetme, koordinasyon, örgütleme, kontrol ve denetim ile ilgili bütün kararların sonuçları şirketlerde analiz edilmemektedir. Bu çalışmada yönetim fonksiyonlarına ait karar beklentileri ile gerçekleşmeler arasındaki ilişki test edilmiştir. Hataların oluşturduğu alanlar yönetim alanları olarak kabul edilmiştir. 
Holding yapısı içerisinde faaliyet gösteren 8 şirketin verileri bir bütünün parçaları olduğundan şirketlere ait panel veri kullanılmıştır. Çalışmada 1999-2008 arasında 8 bağlı şirkete ait finansal değişkenler kullanılarak panel regresyon analizi yapılmıştır. Holdingin net satışlarının belirleyenlerini bulmak üzere yapılan analizde net satışlar üzerinde personel giderlerinin etkisi büyük olmasına karşılık malzeme maliyeti değişkenlerinin etkisi çok sınırlı kalmıştır. Ayrıca şirket kârlılığının belirleyenleri araştırılmıştır. Analiz sonuçlarına göre şirket kârlılığında personel giderlerinin diğer değişkenlere göre görece etkisi büyük olmasına karşılık malzeme maliyetleri değişkeninin katsayısı çok küçük bulunmuştur. Son olarak net satışlar ile şirket kârları arasındaki pozitif ve anlamlı bir ilişki bulunmuştur. 
Bu da büyük şirketlerin daha çok kâr elde şansına sahip olduğunu gösteriyor. Bu bulgu bize şirketlerin birleşme yoluyla büyümeleri durumunda kârlılıklarını arttırabileceklerini gösteriyor.</Özetçe>
<Anahtar>Yönetim Alanı, Yönetim Fonksiyonları, Panel Veri, Panel Regresyon</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Gümrük Birliği Sonrasında (1996-2009) Türkiye’nin Avrupa Birliği İle Dış Ticaretinin Ülke Ve Fasıl Bazlı Yoğunlaşma Analizi</Başlık>
<Özetçe>Türkiye’nin dış ticaretinde Gümrük Birliği sonrasında ülke ve fasıl bazlı değişimlerin ortaya konulmasını amaçlayan çalışmada, yoğunlaşma oranı (CR) ve Herfindahl indeksi (H-I) yöntemleri kullanılarak yoğunlaşma analizi yapılmıştır. 
Analiz sonucunda; ülke bazında hem ithalatta hem ihracatta ilk dört sırada yer alan ülkeleri kapsayan CR4 oranında bir değişiklik olmadığı; ürün bazında ise ihracatta düşük teknoloji grubu mallardan orta üst teknoloji grubu mallara geçilirken, ithalatta orta üst teknoloji grubu malların ve sermaye girdisi fasılların payının azalmadığı saptanmıştır. 
Dolayısıyla, Avrupa Birliği’ne yapılan ihracatta yapısal bir değişim gözlenirken, ithalatta Avrupa Birliği’ne bağımlılığın azalması yönünde yapısal bir değişim sağlanamamıştır.</Özetçe>
<Anahtar>Türkiye, Avrupa Birliği, Gümrük Birliği, Dış Ticaret, Ekonomik Entegrasyon, Yoğunlaşma Analizi, Herfindahl İndeksi, Yoğunlaşma Oranı.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyal Bilimler Öğrencilerinde Matematik Kaygısı: Uzaktan Eğitim Ve Kampüs Öğrencileri Üzerine Bir Çalışma</Başlık>
<Özetçe>Sosyal Bilimler Programlarına kayıtlı lisans seviyesindeki öğrencilerin genellikle matematik dersine olumsuz bakış açıları vardır. Ancak, öğrencilerin bu olumsuz tutumlarının anlaşılması, bu derslerde daha pozitif tutum yaratmak için hocalara yardımcı olmada gereklidir. Bu çalışmanın amacı, 2010-2011 Öğretim Yılında İktisat Fakültesinde kampüs ve uzaktan eğitim programına kayıtlı üniversite öğrencilerinin matematik kaygısını araştırmaktır. Kullanılan veriler 233 kampüs ve 285 uzaktan eğitim öğrencisinin “Matematik Kaygı Sıralama Ölçeği-Kısa Versiyonu”na verdikleri cevapları kapsar. Faktör analizi tekniği kullanılarak, kampus öğrencileri için beş kaygı faktörü ve uzaktan eğitim öğrencileri için üç kaygı faktörü belirlenmiştir. Ayrıca, matematik kaygı değişkenlerinin eğitim tipine ve cinsiyet farklılığına göre değişip değişmediği analiz edilmiştir.</Özetçe>
<Anahtar>Matematik kaygısı, Matematik Kaygı Sıralama Ölçeği-Kısa Versiyonu, Faktör Analizi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>An Empirical Model For The Turkish Trade Balance: New Evidence From Ardl Bounds Testing Analyses</Başlık>
<Özetçe>Bu çalışmada Türk ticaret dengesinin belirleyicileri uygulamalı bir modelleme yaklaşımı içerisinde çözümlenmeye çalışılmaktadır. Bu amaçla çağdaş ARDL temelli sınırlar testi ilgi alanımıza giren değişkenler arasındaki uzun dönemli eş-bütünleşik bir ilişkinin varlığının incelenmesi için kullanılmıştır. Tahmin sonuçları reel döviz kuru değer kayıplarının ticaret dengesini güçlü ve anlamlı bir şekilde iyileştirdiğini, yurtiçi reel gelirin ticaret dengesini negatif olarak etkilediğini ve ticaret dengesinin yabancı reel gelirdeki bir artış sonucu güçlü bir şekilde iyileştiğini göstermektedir. Ham petrol fiyatlarının ticaret dengesi üzerinde anlamlı bir etkisi gözlenememektedir. Hata düzeltme modellemesi eş bütünleşim çözümlemesinin uzun dönem bulguları doğrultusunda sonuçlar vermektedir.</Özetçe>
<Anahtar>Ticaret Dengesi, ARDL Sınırlar Testi Yaklaşımı, Türkiye Ekonomisi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Avrupa Birliği’ne Üyelik Sürecinde Etkili Faktörlerin Koşullu Lojistik Regresyon Modelleri İle Değerlendirilmesi</Başlık>
<Özetçe>Bu çalışmanın amaçları Avrupa Birliği (AB) üyeliğini etkileyen faktörlerin farklı eşleştirilmiş durum-kontrol düzenleri oluşturarak koşullu lojistik regresyon modelleri ile belirlenmesi ve bu modellerin karşılaştırılmasıdır. AB veritabanındaki 2009 yılı verileri kullanılarak (1:1), (1:m) ve (n:m) eşleştirilmiş durum-kontrol düzenleri oluşturulmuştur. AB’ye üyelik sürecini açıklayan en iyi model belirlenmiş ve bu modelin etkinlik analizi ile modelin uyumu incelenmiştir. Daha sonra, her aday ülke için AB’ye üye ülke olması olasılığının sekiz yıldan kısa sürmesi olasılığı tahmin edilmiştir. Elde edilen bulgulara göre, bir ülkenin cari hesap dengesinin AB’ye üyelik üzerinde etkili olduğu, İzlanda ve Hırvatistan’ın sekiz yıl içerisinde AB üyesi ülkeler olacağı, diğer aday ülkeler sekiz yıldan uzun sürede AB üyesi olacağı sonucuna ulaşılmıştır. Ayrıca (n:m) eşleme düzeni ile oluşturulan koşullu lojistik modelin AB üyeliği için daha iyi sonuçlar verdiği görülmüştür.</Özetçe>
<Anahtar>Eşleştirilmiş Durum-Kontrol Düzenleri, Koşullu Lojistik Regresyon Çözümlemesi, Avrupa Birliği, Cari Hesap Dengesi.</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>1.5 SİGMA KAYMANIN İSTATİSTİKSEL 
NEDENLERİ ÜZERİNE BİR ARAŞTIRMA 
</Başlık>
<Özetçe>Son yıllarda süreçlerin mükemmelleştirilmesi hedefiyle ortaya çıkan Altı Sigma kavramı ilk olarak 1980’li 
yıllarda Motorola tarafından dünyaya tanıtılmıştır. O zamandan günümüze, Altı Sigma felsefesini takip 
edenler, süreç yeterliliğini tahmin etmeden önce süreç ortalamasına belirli bir kaymanın neden eklenmesi 
gerektiği konusunu sorgulamaktadır. Altı Sigma literatürüne göre süreç ortalamasına eklenmesi gereken bu 
değer 1.4 ile 1.6 sigma arasında olup, birçok süreç için genellikle 1.5 sigma olarak kabul edilir. Böyle bir 
düzeltmeye neden ihtiyaç olduğu ve hata oranının tahmini için süreç ortalamasının neden farklı bir değer değil 
de 1.5 sigma kadar kaydırıldığı sorularının cevabı bu çalışmanın amacını oluşturmaktadır. 
</Özetçe>
<Anahtar>Altı Sigma, 1.5 sigma kayma, kontrol kartları</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>FİNANSALLAŞMA SORUNSALI VE İMKB 
ÖRNEĞİ 
</Başlık>
<Özetçe>Dünya genelinde, finans piyasaları özellikle son otuz yıllık dönemde; piyasa hacimleri, işlem yoğunluğu ve 
bağlı oldukları düzenleyici otoritelerin kuralları açısından son derece önemli bir evrim yaşamaktadırlar. 
Dünyanın geleneksel olarak önemli likidite merkezleri olan finansal metropoller daha fazla globalleşirken, 
yerel ölçekteki finansal piyasalar da birbirlerine entegre olmak zorunda kalmışlardır. Dolayısı ile finansal 
piyasalar da yaşanan bu transformasyon yeni bir dönemin kapılarını aralamıştır. 
Kapitalizm tarihinde sürekli yaşanan krizlerden sonra kendine çıkış yolu bularak, sistemi devam ettirmiştir. 
ABD’de yaşanan son küresel kriz finansal piyasalardaki entegrasyon nedeniyle domino etkisi göstererek dünya 
geneline yayılmıştır. Krizin küreselleşmesi ve etkilerinin daha ne kadar süreceğine ilişkin tereddütlerin devam 
etmesinin yanında, iktisadı yazında yeni tartışmaları başlatmıştır. 
Finansal piyasaların işlem hacimlerinin artması, işlevinin artması, yeni finansal ürünlerin yaratılması, kısaca 
finans kapitalin öneminin artarak hayatın içine nüfuz etmesi bu değişimin yönünün ve nedenlerinin açıklanması 
için en önemli teorik sorunsallardan biri olmuştur. 
Çalışmada Genelleştirilmiş Momentler Tekniği kullanılarak DMKB Sınai Endeksi’nde yer alan şirketlerin 
finansallaşması analiz edilmiştir. Finansallaşma analizinde iki model kullanılarak bağımlı değişken olarak 
yatırım, bağımsız değişken olarak şirketlerin borçları, finansal kârları, kârları, satışları ve finansal ödemeleri ile 
modelinin kantitatif analizi yapılmıştır. 
Kantitatif çözümlemeler sonucunda, finansallaşmanın ekonominin lokomotifi olan üretim sektöründe, 
işletmelerin ve borçluluk düzeylerinin artmasının yatırım oranına pozitif bir katkı yaptığı gözlenmektedir. 
Diğer yandan her iki modelde de finansal kârlarla yatırım oranı arasındaki ilişki negatif çıkmıştır. Bu durumda 
finansal kârların artışının reel sektör yatırım davranışını azaltıcı bir etki yaptığı ileri sürülebilir. 
</Özetçe>
<Anahtar>Finansallaşma, mortgage krizi, genelleştirilmiş momentler tekniği 
</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İMKB’DE İŞLEM GÖREN ÇİMENTO 
SEKTÖRÜNDEKİ ŞİRKETLERİN FİNANSAL 
PERFORMANSLARININ VIKOR YÖNTEMİ İLE 
SIRALANMASI 
</Başlık>
<Özetçe>Çalışmada, Türkiye’nin önemli sektörlerinden biri olan ve inşaat sektörüne girdi sağlayan çimento 
sektöründeki şirketlerin, finansal performanslarının çok kriterli karar verme (ÇKKV) tekniklerinden birisi olan 
VIKOR yöntemi ile sıralanması amaçlanmıştır. VIKOR (Vise Kriterijumska Optimizacija I Kompromisno 
Resenje) yöntemi, aynı birimle ölçülemeyen ve/veya birbirleriyle çelişebilen kriterlerden oluşan karar verme 
problemlerinin çözümü için geliştirilmiştir. Bu yöntemde kriterler birlikte değerlendirilip ideal çözüme en 
yakın olan uygulanabilir çözümler üretir ve alternatifler arasından en iyi olanın seçilmesi veya bu alternatiflerin 
performanslarına göre sıralanması için kullanılır. Analizde, çimento şirketlerinin 2011 yılı finansal göstergeleri 
kriterler olarak kullanılmıştır. Objektif olabilme adına çalışmada kullanılan kriterlerin ağırlıkları piyasa uzmanı 
olan kişilere anket yapılarak belirlenmiştir. 
Sonuç olarak, çalışmada İMKB’de işlem gören çimento sektöründeki şirketler finansal performanslarına göre 
VIKOR yöntemi ile sıralanmıştır. Elde edilen sıralamalar ile bu şirketlerin hisse senedi getirileri arasında bir 
ilişki olup olmadığı sıra korelasyon katsayısı ile incelenmiştir. 
</Özetçe>
<Anahtar>VIKOR, Çok Kriterli Karar Verme, Çimento Sektörü, Sıralama. </Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>FAKTÖR ANALİZİ İLE ÜNİVERSİTEYE GİRİŞ SINAVLARINDAKİ BAŞARI DURUMUNA GÖRE İLLERİN SIRALANMASI</Başlık>
<Özetçe>Bu çalışma da 2012 yılında Anadolu Lisesi, Fen Lisesi, Düz Lise ve Özel Fen Lisesindeki son sınıf okumakta 
olan ya da mezun olmuş olan öğrencilerin, YGS ve LYS’de almış oldukları Sayısal, Sözel ve Eşit Ağırlık 
Puanlarının il ortalamaları dikkate alınarak Dllerin sıralanması yapılmıştır. Bu sıralamada değişken sayısının 
fazla olması nedeniyle faktör analizi ile değişkenler arasındaki ilişki yapısı incelenmiş ve değişkenlerin anlamlı 
olabilecek faktörler altında toplandığı gözlenmiştir. Faktör skorlarına göre de iller arasında sıralamalar 
yapılmış ve oluşan sıralamalara göre illerin konumları yorumlanmıştır. 
</Özetçe>
<Anahtar>Faktör Analizi, Eğitim, Sınıflama</Anahtar>
<Kaynak>Ekonometri ve İstatistik e-Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Antalya İli Kumluca İlçesindeki Sera Üreticilerinin Pazarlama Sorunları</Başlık>
<Özetçe>Bu çalışma, Kumluca ilçesindeki sera (örtü altı) üreticilerinin pazarlama sorunlarını tespit etmek amacıyla yapılmıştır. Araştırma, ilçede örtü altı üretim yapan üreticileri kapsamaktadır. Çalışmada öncelikle üreticilerin sosyo-ekonomik yapıları, ürün karması, işgücünün niteliği, üretici-tedarikçi ve üretici-komisyoncu ilişkisi, pazarlama hizmetleri ve üreticilerin örgütlenme düzeyi incelenmiştir. Elde edilen sonuçlara göre; ürünün kalitesini ve fiyatını komisyoncunun belirliyor olması, üreticinin doğrudan tüccara ürün pazarlayamıyor olması ve tüccarın komisyoncu ile ortak hareket etmesi, ürünün bol olduğu dönemlerde fiyatların çok düşmesi ve arz ile talep arasında istikrarlı bir denge yaratılamamış olması başlıca pazarlama sorunları olarak tespit edilmiştir.</Özetçe>
<Anahtar>Seracılık, sebze tarımı, örtü altı üretim, pazarlama sorunları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Eğitim Kurumlarında Örgüt Kültürü Ve Öğrenci Alt Kültürünün Algılamaları (Akdeniz Üniversitesi İİBF Son Sınıf Öğrencileri Fakülte Kültürünü Nasıl Algılıyor?)</Başlık>
<Özetçe>Bu çalışmanın amacı, eğitim örgütlerinde varsayımlar, inançlar, değerler, normlar, semboller ve uygulamalardan oluşan örgüt kültürünün önemini vurgulamak ve bir akademik örgütte alt kültür grubu olan öğrencilerin, örgütsel yaşama yönelik algılamalarını belirlemektir. Akdeniz Üniversitesi İ.İ.B.F. son sınıf öğrencilerini kapsayan görgül çalışmanın sonuçlarına göre öğrenciler, aidiyet, semboller ve öğretim üyeleri ile olan iletişim boyutunda olumlu algılamalara sahiptirler. Örgütsel yapı-işleyiş boyutunda daha çok olumsuz algılamalar belirlenirken, eğitim sürecinin etkililiği ve sonuçları konusunda ise ortak algılamaların oluşmadığı görülmektedir. Bu sonuç, kurumun genç bir kültüre sahip olmasına rağmen ortak anlamlar üretebildiğini ancak, örgütsel performansı yakından etkileyen örgüt yapısının işleyişinin ve eğitim süreçlerinin geliştirilmesi gerektiğini göstermektedir.</Özetçe>
<Anahtar>Örgüt kültürü, eğitim örgütleri, akademik örgütler, öğrenci kültürü, öğrenci algılamaları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Ceza Yargılama Sürecinde Son Soruşturma Döneminin İncelenmesi</Başlık>
<Özetçe>Bu çalışmada ceza yargılama sürecinin son soruşturma dönemi incelenmiştir. Son soruşturma dönemi, Themis’in yalnızca terazisini kullandığı bir dönemdir. Kılıcını kullanması için sanığı suçlu bulması gerekecektir. Yargılanan kişinin aklanma hakkını elde etmesi için de, bozulan hukuk düzeninin düzeltilmesi için de yargılamanın çabukluğunu sağlamak gereklidir. Faktör analizi, yargılamayı yavaşlatan etkenleri belirlemek bakımından uygun bir tekniktir. Somut değişkenlerden yola çıkarak soyut değişkenleri ölçen, çok karışık bir evreni yalınlaştıran, yalın parçalar arasında bağımsızlıklar da sağlayan ve böylece anlayıp açıklama çabalarına kolaylık sağlayan bu teknik, Türkiye’de ceza yargılama sürecine ilk kez bu çalışmada uygulanmış olmaktadır. Uygulama sonrasında on dört faktör çıkartılmış ve bunlardan dördünün son soruşturma döneminde etkili olduğu görülmüştür. En önemli faktör, savcının ön soruşturma dönemindeki çekinikliğidir. Onu Adli Tıp Kurumu eylemsizliği, suçtan zarar gören kişinin mesafe eğilimi ve sanık savunmasının soyutluğu izlemektedir.</Özetçe>
<Anahtar>Faktör Analizi, Son Soruşturma, Dönemi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Analitik Hiyerarşi Yöntemi Ve İşletmecilik Alanındaki Uygulamaları</Başlık>
<Özetçe>Bu çalışma, Analitik Hiyerarşi Yöntemi konusunda yapılacak çalışmalara katkı sağlamak amacıyla yöntemin kavramsal temeli, analitik süreci ve işletmecilik alanındaki uygulamalarına yönelik bir incelemeden oluşmaktadır. Çalışmada, Analitik Hiyerarşi Yöntemi'nin uygulama adımlarını gösteren bir örnek problem sunulmakta, yöntemin katkı ve kısıtları incelenerek Expert Choice yazılım programı hakkında kısa bir bilgi verilmektedir.</Özetçe>
<Anahtar>Analitik Hiyerarşi Yöntemi, Expert Choice Yazılımı, Pazarlama, Toplam Kalite Yönetimi, Kıyaslama, Üretim</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kamu Harcamalarının Ekonomik Büyüme Üzerine Etkisi</Başlık>
<Özetçe>Kamu harcamaları ve kamu kesimi büyüklüğünün ekonomik büyüme üzerine etkileri, ekonomi ve maliye yazınında üzerinde durulan önemli konulardan biri olmuştur. Buna bağlı olarak kamu kesimi ve özel sektörde üretim sürecinde kullanılan üretim faktörleri verimliliklerinin birbirinden farklı olduğu ileri sürülmektedir. Yaygın görüşe göre faktör verimliliği kamu kesiminde daha düşüktür. Dolayısıyla, kamu kesiminin görece büyük olması kaynakların verimsiz alanlarda kullanılmasına neden olur ki bu da ekonominin büyümesini yavaşlatır. Bu çalışmanın amacı Türkiye’de kamu harcamalarının ekonomik büyüme üzerindeki etkisini araştırmaktır. Bu amaçla iki sektörlü üretim fonksiyonu modeli kullanılmıştır. Modelin incelenmesi ve üzerinde yapılan tartışmaların ele alınmasından sonra Türkiye verileri kullanılarak model test edilmiştir. Çalışmanın sonunda, Türkiye’de kamu harcamalarının büyüme yönlü bir etki yarattığı ve kamu kesiminin büyük olmasının ekonomik büyümeyi hızlandırdığı bulunmuştur. Bu sonuca, kamu kesiminde faktör verimliliğinin özel sektöre göre daha yüksek çıkması ile ulaşılmıştır. Ayrıca, kamu kesiminin özel sektör üzerindeki dışsallık etkisinin pozitif olduğu da görülmüştür.</Özetçe>
<Anahtar>Kamu Harcamaları, Ekonomik Büyüme, Kamu Ekonomisi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye-Avrupa Birliği İlişkilerinin Tarihsel Süreci Ve Son Gelişmeler</Başlık>
<Özetçe>Avrupa Birliği ile ilişkiler Türkiye için her zaman çok önemli, bir o kadar da zorlu bir süreci ifade eder. Ankara Anlaşması’nın imzalanmasıyla başlayan ve günümüze değin farklı evrelerden geçen ilişkileri şekillendiren gelişmeler kimi zaman tarafların birbirlerinden beklentilerinde değişikliklere yol açsa da, ne Türkiye tam üyelik kararından vazgeçebilmiş, ne de Avrupa Türkiye’yi tamamen reddedebilmiştir. Aralık 1997’deki Lüksemburg Zirvesi’nde adının tam üye adayları arasında yer almadığını gören Türkiye’nin tepkisi AB ile siyasi diyaloğu kesme yönünde olmuştur. Aralık 1999 Helsinki Zirvesi’nde ise Türkiye’nin adaylığının teyit edildiğini ve bu ülke için de bir katılım öncesi strateji ve katılım ortaklığı belgesi hazırlanacağını ifade eden AB Konseyi’nin tutumundaki değişiklik, ilişkilerde tekrar karşılıklı yükümlülük ve beklentilerin ön plana çıktığı bir döneme girildiğini gösterir.</Özetçe>
<Anahtar>Avrupa Ekonomik Topluluğu (AET), Avrupa Topluluğu (AT), Avrupa Birliği (AB), Ankara Anlaşması, Katma Protokol, Gümrük Birliği, Lüksemburg Zirvesi, Helsinki Zirvesi, Türkiye’ye İlişkin Komisyon Düzenli Raporları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiyede Bölgesel Gelişme Politikaları Ve Projeleri</Başlık>
<Özetçe>Küreselleşme süreci ile birlikte son yıllarda bölgesel gelişme ve ekonomik coğrafyaya ilişkin olarak, dünya ekonomisinde gözlenen önemli gelişmelerden başlıcaları arasında, ekonomideki artan yerelleşme eğilimleri ile kentsel ekonomiler olgusu bulunmaktadır. Bu süreç içinde, iletişim, ulaştırma ve teknolojideki hızlı gelişmeler, yerleşim teorisinin hammadde ve pazara yakınlığı gibi geleneksel değişkenlerinin önemini azaltırken, dünyanın herhangi bir yöresinde üretilen bir ürünün, herhangi bir bölgesinde satılması mümkün hale gelmiştir.</Özetçe>
<Anahtar>Türkiye'de Bölgesel , Gelişme Politikaları, Projeleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Küreselleşmenin Akdeniz Gıda Sistemleri Üzerine Etkileri</Başlık>
<Özetçe>Son yıllarda toplumlarımız üzerindeki en etkileyici değişimlerin özelliği, kuşkusuz, teknolojik, sosyal ve ekonomik değişimlerin gerçekleşme sürati olmuştur. Ekonomilerimizin küreselleşmesi, devletin ekonomiden geri çekilmesi ve piyasa ekonomisinin tüm coğrafi alanlara ve toplumlara yayılması, bütün bu büyük değişimler içinde, tüm işletmeleri, hükümetleri ve aynı zamanda sivil toplumu etkileyen önemli faktörlerden bazılarıdır.</Özetçe>
<Anahtar>Küreselleşmenin , Akdeniz Gıda Sistemleri , Üzerine Etkileri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Orta Düzey Yöneticilerin Kariyer Planlamasına Bireysel Perspektif</Başlık>
<Özetçe>Bireysel kariyer planlama, işten çok birey üzerinde odaklanmakta, onun amaç ve yeteneklerinin analizinde yoğunlaşmaktadır. Bireysel kariyer planlama sürecinde birey, özdeğerleme, bireysel kariyer hedeflerinin tespiti, örgüt içi ve örgüt dışı olanakların incelenerek kariyer yollarının tespiti, kariyer planları ve çalışma programlarının yapılması ve geribildirim faaliyetlerini gerçekleştirmektedir. Araştırmada, bir holdingin orta düzey yöneticilerinin kariyerlerini bireysel olarak ne ölçüde planladıklarını ve kariyer kararlarında etkili olan faktörleri belirlemek amaçlanmıştır. Araştırma bulgularına göre orta düzey yöneticiler kariyer planlama sürecine ilişkin bireysel sorumluluklarının tam olarak bilincinde değillerdir ve sistematik bir bireysel kariyer planlama gerçekleştirememektedirler. Yöneticilerin kariyerlerine yön veren birincil faktörün aile olması ve kariyer seçimlerinde etkili olan en önemli faktörün yüksek prestij ve statü olması, araştırmanın diğer önemli iki bulgusudur.</Özetçe>
<Anahtar>Kariyer, bireysel kariyer geliştirme, orta düzey yöneticiler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>E-Ticarette Karşılaşılan Sorunlar Ve Çözüm Önerileri</Başlık>
<Özetçe>Yeni ekonominin en önemli ayağını oluşturan iletişim ve telekomünikasyon teknolojilerindeki gelişmeler, internet üzerinden yapılan ticari işlemleri, sayı ve hacim olarak önemli derecede artırmıştır. Fakat, son bir-iki yıl içerisinde, bu işlemlerde, özellikle işletmelerle tüketiciler arasındaki elektronik ticaretin (B2C) artış hızında bir yavaşlama söz konusudur. Bunun en önemli nedenlerinden biri, e-ticarette yaşanan sorunların varlığı ve bunların halen devam etmesidir. Güvenlik, gizlilik, vergilendirme, internet üzerinden yapılan ödemeler, teslimat ve geri iade, gümrükleme, tüketicinin korunması, telif hakları gibi konularda halen sorunlar yaşanmaktadır ve sorunların çözümü için başta ulusal olmak üzere uluslararası çalışmalara ve standartlara ihtiyaç vardır. Bu çalışmanın amacı, e-ticarette yaşanan problemleri sistematik bir şekilde incelemek ve çözüm önerileri sunmaktır.</Özetçe>
<Anahtar>Elektronik ticaret, e-ticarette, sorunlar</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Batı Düşüncesi, Liberal Kapitalizm Ve Çevre</Başlık>
<Özetçe>Çevre sorunlarının kaynakları üzerine temelde iki yaklaşımın olduğu söylenebilir. Bu yaklaşımlardan birisi, Marksist yaklaşımdır. Bu yaklaşıma göre, çevre ile ilgili problemlerin sorumlusu liberal kapitalist sistemdir. Çünkü bu sistemin kardan başka gözeteceği bir şey yoktur. Kapitalist girişimci karını maksimize ederken, doğal kaynakları sömürmektedir. Marksist görüşe göre, kelimenin geniş anlamıyla, bu kaynaklar devlet kontrolü altında tutulmalıdır. Diğer görüş ise, ‘serbest piyasa çevreciliği’ olarak adlandırabileceğimiz görüştür. Buna göre sorunun çözümü ancak özel mülkiyette ve serbest piyasadadır. Liberal yaklaşıma göre, doğal kaynakları kamu imtiyazıyla korumak mümkün değildir. Çünkü, bir malın sahipsiz olması demek, tüm davetsiz misafirlere açık olması demektir. Bu çalışmada, çevre sorunlarının kökeninin anlaşılabilmesi için, daha derin bir anlayışa gerek olduğu öne sürülmektedir. Çünkü her iki yaklaşım da varlıklarını Batı düşünce geleneğine borçludurlar ve aynı ağacın iki farklı kolu olarak görülebilirler.</Özetçe>
<Anahtar>Batı düşüncesi, Marksist yaklaşım, serbest piyasa çevreciliği</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Girişimcilerde Risk Alma Eğilimi Ve Belirsizliğe Tolerans İlişkisine Kültürel Yaklaşım</Başlık>
<Özetçe>Belirsizlik içeren bir çevrede karar alma, uygulama ve bu kararların sonuçlarına yönelik riskler üstlenme, girişimciliğin temel işlevi iken, belirsizliğe tolerans ve risk alma eğilimi, çoğu zaman girişimcileri diğerinden ayıran belirgin özellikler olarak görülmektedir. Ancak bu durum, sadece girişimcinin kişilik özelliği veya bireysel algılama süreçleri ile açıklanamayacak kadar karmaşıktır. Konuya yönelik daha kapsamlı bir bakış açısına izin veren kültürel yaklaşım, girişimciyi kendi kültürel bağlamından bağımsız olarak ele almayı ve evrensel bir girişimci tipolojisini savunmayı riskli bulmaktadır. Bu çalışmanın amacı da, yüksek düzeyde belirsizlikten kaçınma şeklindeki toplumsal özelliğin, girişimcilerin risk alma eğilimini ve belirsizliğe tolerans düzeyini nasıl etkilediğini incelemektir. Küçük girişimcilere yönelik yapılan araştırmanın sonuçlarına göre, girişimcilerin belirsizliğe toleransı ve risk alma eğilimi yüksek değildir ve bu sonuç, toplumun belirsizlikten kaçınma özelliği ile uyumludur; ancak, belirsizliğe tolerans düzeyi, girişimcilerin genel risk alma eğilimini kısmen açıklayabilmektedir. Bu nedenle, girişimcilik olgusuna yönelik göreli olarak daha yeni olan kültürel yaklaşımın, farklı araştırma soruları ve geniş örneklemli karşılaştırmalı çalışmalarla olgunlaştırılması gerekli görülmektedir.</Özetçe>
<Anahtar>Girişimci, risk eğilimi, belirsizliğe tolerans, toplumsal kültür, kültürel yaklaşım</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Uluslararası Dağıtım Kanallarında İlişkiler: Bir Yazın Taraması</Başlık>
<Özetçe>Son yıllarda uluslararası dağıtım kanallarındaki ilişkiler, pazarlama araştırmalarındaki önemli ve yaygın inceleme konularından biri haline gelmiştir. Bu çalışmanın amacı, 1990-2001 yılları arasında yayınlanan ve kanal içi ilişkilerin sosyo-psikolojik ve davranışsal boyutlarını araştıran makalelere yönelik bir yazın taraması yapmaktır. Çalışmaya uluslararası dağıtım kanalı ilişkilerini çeşitli yönleriyle ele alan 24 makale dahil edilmiş, bu makaleler bir “değerlendirme tablosu”nda, makalelerde kullanılan temel kavramlar, araştırmanın niteliği, örneklem ve ölçekler, hipotezler ve geliştirilen araştırma soruları ve bulgular başlıkları altında özetlenmiştir. Makalede güç, çatışma, güven, bağımlılık ve iletişim kavramlarının temel değişkenler olarak araştırmalara konu edildiği belirlenmiş, bu kavramlar arasındaki ilişkiler aktarılmaya çalışılmıştır. İncelenen makalelerin yalnızca dördünün kuramsal nitelikte olması, kuramsal modellere duyulan ihtiyacı göstermektedir. Yalnızca iki makalenin kültürel perspektifle (emic) tasarlanmış olması ve çalışmaların hemen tamamında nicel araştırma yöntemlerinin kullanılmış olması, yazın taraması ile elde edilen diğer sonuçlardır.</Özetçe>
<Anahtar>Dağıtım kanallarında ilişkiler, dağıtım kanallarında güç, çatışma, bağımlılık, güven ve iletişim</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Web Tabanlı Uzaktan Eğitimde Sistem Tasarımı</Başlık>
<Özetçe>İster müstakil isterse sınıf içi derslere yardımcı mahiyette olsun, web tabanlı dersler her geçen gün daha yaygınlaşmakta ve önemi artmaktadır. Ancak etkili bir öğrenme ortamı oluşturabilmek için uzaktan eğitimi verilecek dersler hazırlanırken, öğretimsel sistem tasarımı ilkeleri göz önünde bulundurulmalıdır. Bu çalışmada uzaktan eğitimde öğretimsel tasarım süreçleri anlatılmış ve Web-tabanlı asenkron ders sunumu projesi geliştirilmiştir. Ders olarak, Eğitim Fakülteleri Bilgisayar ve Öğretim Teknolojileri Eğitimi Bölümlerinin 3. sınıf müfredatında yer alan “Bilgisayar Ağları ve İletişim” dersi tercih edilmiştir. Geliştirilen bu projede haftalara ayrılmış animasyon, resim ve şekil desteğiyle ders sayfaları, her hafta öğrencilerin e-mail yoluyla öğretim elemanına göndereceği ödevler, her hafta için ayrı hazırlanmış alıştırma soruları, öğrencilerin birbirleriyle ya da öğretim elemanıyla hem senkron hem de asenkron etkileşimini sağlayan forum ve chat sayfası hazırlanmış, hem görsellik olarak hem de kullanım kolaylığı göz önüne alınarak bütünleştirilmiştir.</Özetçe>
<Anahtar>Uzaktan eğitim, web tabanlı eğitim, öğretimsel sistem tasarımı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Takım Performansının Ölçümüne Metodolojik Bir Yaklaşım</Başlık>
<Özetçe>“Takım” ve “Takım Çalışması” kavramlarının literatüre girmesi nisbi olarak daha erken bir zamana rastlamakla beraber “Takım Performansının Ölçümü” konusundaki uygulamalara ve akademik çalışmalara rastlanması yakın zamanlara denk gelmektedir. Aslında “Takım” kurmak için ortak performans hedefleri yaratmak olmazsa olmaz bir adımdır. Bunu konu hakkındaki uzmanlıkları otoritelerce kabul edilen Katzenbach ve Smith’in bu çalışmada da yer verilen “Takım” tanımında açıkça görmek mümkündür. Hedeflerin en önemli özelliklerinden birinin ölçülebilir olmaları göz önüne alındığında aslında “Takım Performansının Ölçümü”nün takım etkinliği açısından ne kadar önemli olduğu görülebilir. Bu makalede bu önem vurgulanırken konunun “niçin”lerine değinilmekte ancak esas odak noktası olarak konunun “nasıl”ları anlatılmaktadır. Bu kapsam içerisinde Takım Performansı Ölçüm Sistemi oluşturma süreci adımlar halinde açıklanmakta, ayrıca sistemin diğer performans yönetim sistemleriyle birlikte kullanılabilmesi için gerekli yöntemlere değinilmektedir.</Özetçe>
<Anahtar>Takım çalışması, Performans Ölçme ve Değerleme, Takım Temelli Performans Yönetimi, 360º Geri besleme</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türk-Alman İlişkileri Ve Avrupa Birliği Uluslararası Konferansı Tanıtım Notları</Başlık>
<Özetçe>Dış Politika Enstitüsü (DPE), Südosteuropa-Gesellschaft (SOG) ve Akdeniz Üniversitesi Ekonomik Araştırmalar Merkezi’nin (AÜEAM) ortaklaşa düzenlediği “Türk- Alman İlişkileri ve Avrupa Birliği” konulu uluslararası konferans 27-28 Eylül 2001 tarihleri arasında Akdeniz Üniversitesi İktisadi ve İdari Bilimler Fakültesi Seminarium Salonunda gerçekleştirilmiştir.</Özetçe>
<Anahtar>Türk-Alman İlişkileri ve Avrupa Birliği , Uluslararası Konferansı , Tanıtım Notları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Japon Ailesi: Japon Şirket Ağları Ve Japon Yönetimi İçin Kurumsal Bir Mantık</Başlık>
<Özetçe>Yönetim literatüründe Japon şirket ağları ve Japon yönetim uygulamaları, üzerinde yoğun olarak çalışılmış konular olsa da, bu konuların kökenlerine ilişkin açıklamalar yetersizdir. Bu makalede ben, Japon ailesinin Japon şirket ağları ve Japon yönetim uygulamaları için kurumsal bir mantık oluşturduğunu göstermekteyim. Ayrıca, Japon firmalarında çalışanların geçmişe dayanan eylemleri, onların sosyal sermayelerini elde etmelerini ve büyütmelerini ifade eden bir stratejinin göstergesidir. Bu strateji aile mantığının bugüne uzanan mevcudiyetini açıklayabilecek bir stratejidir.</Özetçe>
<Anahtar>Japon Ailesi, Japon Şirket Ağları, Japon Yönetimi İçin , Kurumsal Bir Mantık</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Avrupa Güvenlik Ve Savunma Politikası Ve Türkiye</Başlık>
<Özetçe>1957 yılında altı Batı Avrupa ülkesi tarafından kurulmuş olan Avrupa Ekonomik Topluluğu, tarihsel gelişim süreci içinde, ortak pazardan parasal birliğe giden yolda başarıyla ilerlemiştir. Günümüzde on beş üyeli Avrupa Birliği, ekonomik bütünleşmenin yanısıra, bir ortak güvenlik ve savunma politikası geliştirerek, siyasal bütünleşmeye giden yolda da mesafe kaydetmeye çalışmaktadır. Uluslararası ilişkilerde etkin bir aktör olabilme arayışı içindeki Birliğin, Avrupa’da bir askeri güç oluşturma çabaları, gelecekte Birliğe tam üye olmayı hedefleyen Türkiye tarafından da dikkatle izlenmektedir. Bu yazıda, son yıllarda Avrupa Birliği hakkındaki tartışmaların odak noktasında yer almaya başlamış olan Avrupa Güvenlik ve Savunma Kimliği/Politikasının gelişim süreci, içerdiği sorunlar ve Türkiye’nin konu ile ilgili yaklaşımı irdelenecektir.</Özetçe>
<Anahtar>Avrupa Birliği (AB), Ortak Dış ve Güvenlik Politikası (ODGP), Avrupa Güvenlik ve Savunma Kimliği (AGSK), Avrupa Güvenlik ve Savunma Politikası (AGSP), NATO</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Devletin Ekonomik Müdahalelerinin Etkinliği</Başlık>
<Özetçe>Bu çalışma devletin ekonomiye müdahalesinin, ülkelerin ekonomik çıktıları üzerindeki etkisini ölçmeyi amaçlamaktadır. Bu amaçla etkinlik ölçüm yöntemleri arasında en uygun yöntem olan Veri Zarflama Analizi kullanılarak, 55 ülkedeki devlet müdahalelerinin etkinliği ölçülmüştür. Genel olarak, ülkelerin ekonomik çıktıları üzerinde düzenleme aracının harcama aracından daha belirleyici olduğu ve devletin müdahalesindeki başarı düzeyinin gelişmişlik derecesine bağlı olduğu bulunmuştur.</Özetçe>
<Anahtar>Kamu Sektörü, Etkinlik, Devlet Müdahalesi, Veri Zarflama Analizi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kesin Dönüş Yapan İşçi Çocuklarının Uyum Problemi Üzerine Bir Alan Araştırması</Başlık>
<Özetçe>Literatürde çoğunlukla kendi seçimleri olmayan yer değiştirmelerin, ikinci kuşak göçmen işçi çocukların yaşamında büyük zorluklara yol açtığı ifade edilmektedir. Bu çalışma, Avrupa ülkelerinden dönen işçi çocuklarından Antalya’daki lise ve dengi okullarda okuyanların geri dönüş sürecinde yaşadıkları güçlükler ve sosyal yönden uyumlarını inceleyen ampirik bir çalışmadır. Geri dönen ikinci kuşak çocukların geri dönüş kararını onaylayıp onaylamadığı, Türkiye’de karşılaştıkları güçlükler, yaşam koşulları incelenmiştir. Çocukların bulundukları ortama uyumları “kontrol grubu” denilen ve onlarla aynı sınıf ve cinsiyette olan öğrencilerle karşılaştırmalı olarak ele alınmıştır. Sosyal uyumu ölçmek amacıyla Hacettepe Kişilik Envanteri kullanılmıştır. Verilerin analizi SPSS 10.0 ile yapılmış olup, Ki-kare testi, t testi, korelasyon katsayısı, Varyans Analizi ve parametrik olmayan testlerden Wilcoxon işaret-sıra testi kullanılmıştır. Bilinenlerin aksine, dış göç deneyimi yaşayan çocukların eğitim sistemiyle ilgili birtakım güçlükler yaşamalarına rağmen, kontrol grubundaki arkadaşlarıyla karşılaştırıldığında, sosyal yönden uyumsuz olmadıkları görülmüştür.</Özetçe>
<Anahtar>İkinci kuşak çocuklar, Hacettepe Kişilik Envanteri, Sosyal uyum, Varyans Analizi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İMKB Endeksinin PARCH Modellemesi</Başlık>
<Özetçe>ARCH sınıfı modellerin bir devamı şeklinde olan PARCH (Power Autoregressive Conditional Heteroscedasticity) modelleri, ilk olarak Ding, Granger ve Engle(1993) tarafından önerilmiştir. Bu çalışmada, PARCH modelinin İMKB endeksine uygulanabilirliği araştırılmakta ve elde edilen bulgular diğer ülkerin hisse senedi piyasaları sonuçları ile karşılaştırılmaktadır. Çalışmanın sonuçları, İMKB indeksindeki değişkenliğin diğer ülke borsalarından daha yüksek olduğunu göstermektedir.</Özetçe>
<Anahtar>IMKB, Endeksinin, PARCH Modellemesi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yönetici Yaşının Liderlik Davranışları Üzerindeki Etkileri: Bankacılık Sektöründen Bir Grup Yönetici Üzerine Bir Araştırma</Başlık>
<Özetçe>Bu çalışmanın amacı, yöneticilerin yaşlarının liderlik davranışları üzerinde etkisi olup olmadığını belirlemek ve varsa bu etkinin hangi boyutlarda ortaya çıktığını saptamaktır. Günümüz organizasyonlarında yöneticilerin yaş değişkeni, liderlik araştırmalarına ve organizasyonlara yeni bir bakış açısı kazandırmıştır. Çalışmada, yöneticilerin yaşlarının liderlik davranışları üzerindeki etkisinin belirlenmesi amacıyla Türk bankacılık sektörüne yönelik uygulamalı bir araştırma yapılmıştır. Araştırmada Kabacoff’un Lider Etkinliği Analizi Modeli esas alınarak geliştirilen bir anket formu ile toplanan veriler değerlendirilmiştir. Analizler sonucunda yöneticilerin yaşlarının, yenilikçilik, ikna edicilik, duygusal kontrol, taktik kullanımı, iletişim, yetki devri, kontrol, geri bildirim, baskın olma ve üretime odaklılık davranışları üzerinde etkili olduğu bulunmuştur. Bu liderlik davranışlarında farklılık gösteren yaş grubunun ise, 35 yaş ve üzeri olduğu tespit edilmiştir.</Özetçe>
<Anahtar>Liderlik, liderlik davranışları, liderlerin yaş değişkeni, bankacılık sektöründe yöneticiler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Turizm Sektöründe İşgören İş Tatminini Etkileyen Faktörler: Beş Yıldızlı Konaklama İşletmelerinde Bir Uygulama</Başlık>
<Özetçe>Bu çalışmanın amacı, iş tatmininin önemini vurgulamak, etkileyen faktörleri belirlemek, bireysel ve örgütsel sonuçlarını ele almak ve konaklama işletmelerinde çalışan işgörenlerin iş tatminlerini değerlendirmektir. Uygulama çalışması, Antalya Bölgesindeki 5 yıl ve üzerinde bir süredir faaliyette olan 9 adet beş yıldızlı konaklama işletmesinde çalışan işgörenleri kapsamaktadır. Çalışmada yönetim tarzı ve örgütsel uygulamalar, iş-işgören uyumu, sosyalizasyon ve kendini geliştirme, kişilerarası ilişkiler ve ekonomik karşılıklar, işgörenlerin iş tatminini etkileyen faktörler olarak bulunmuştur. Bu çalışmanın sonuçları, ekonomik faktörlere nazaran, psiko-sosyal faktörlerin, işgören iş tatmini üzerindeki etkisinin daha fazla olduğunu ortaya koymuştur. Örgütlerin işgörenlere sağladığı örgütsel olanaklar artıkça, işgörenlerin iş tatmini düzeylerinin yükseldiği saptanmıştır. Örgüt yapısının işleyiş boyutu ile işgörenlerin iş tatmini düzeylerini etkileyen faktörler arasında anlamlı bir ilişki bulunmuştur.</Özetçe>
<Anahtar>İşgören, iş tatmini, konaklama işletmeleri, turizm sektörü</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yönetsel Başarının Değerlemesinde Duygusal Zekanın Kullanımı: Öğrenci Yurdu Yöneticileri Bağlamında Bir Araştırma</Başlık>
<Özetçe>Duygusal zeka kavramı yöneticilerin gerek örgüt içerisinde gerekse müşteri beklentilerini yerine getirebilmede performans kriteri olarak ele alınmaktadır. Yöneticilerin gerginliği, çevresel etmenlerden etkilenmesi, duygusal algılama performansları ve müşteriye karşı duyarlılığı bu açıdan önem arz etmektedir. Kuramsal değerlendirmelerin gelişimine bakıldığında bugün, sağlıklı kriterler kullanıldığı takdirde anlamlı sonuçlara ulaşılabildiğini ve nitelikli değerlendirmeler yapılabildiğini söylemek mümkündür. Bu çalışmada, müşteri beklentisinin yüksek olduğu yüksek öğrenim öğrenci yurtlarında görev yapan yöneticiler, örneklem olarak seçilmiştir. Cooper ve Sawaf tarafından yöneticilere ve örgütlere yönelik geliştirilmiş olan EQ ölçüm tekniğinden yararlanılmış ve çevresel faktörler de dikkate alınarak yöneticilerin duygusal zekayı kullanma becerileri ve performansları ele alınmıştır. Elde edilen sonuçlar doğrultusunda mevcut yapının saptanmasının yanı sıra buna bağlı olarak öngörülen çözüm önerileri de çalışmanın sonuç kısmında sunulmuştur.</Özetçe>
<Anahtar>Duygusal zeka, yönetici performansı, duygusal yetenek</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Batı Akdeniz Bölgesinde Süt Ve Süt Ürünleri Sektörünün Stratejik Durum Analizi Ve Gelişme Olanakları</Başlık>
<Özetçe>Bu çalışma, Batı Akdeniz Bölgesinde (BAB) süt ve süt ürünleri sektörünün tüm yönleriyle incelenmesi ve sektörün geleceğine yönelik stratejik durum analizinin yapılması amacıyla gerçekleştirilmiştir. BAB’nde faaliyet gösteren işletmelerin büyük çoğunluğunu geleneksel yöntemlerle üretim yapan küçük işletmelerin oluşturduğu; bu işletmelerin kaliteli süt temini, üretilen süt ürünlerinin pazarlanması, ortaya çıkan sektörel-teknolojik gelişmelerin izlenmesi ve işletmeye adapte edilmesi vb. konularda sorunlarının olduğu tespit edilmiştir. Bölgede faaliyet gösteren işletmelerin ulusal boyutta üretim yapan işetmeler ile işbirliği yapmak suretiyle süt ürünlerinin ortak üretimine yönelik projeler geliştirmeleri, kurulacak kooperatifler tarafından süt ürünlerinin üretilmesi ve pazarlanması gibi girişimler, sektörel sorunların çözümünü kolaylaştıracaktır.</Özetçe>
<Anahtar>süt ve süt ürünleri, üretim sektörü, stratejik analizi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Birleşmiş Milletler Ve Avrupa Birliği Kararlarında Kıbrıs Sorunu</Başlık>
<Özetçe>Bu makale, Birleşmiş Milletler ve Avrupa Birliği’nin Kıbrıs sorunu hakkındaki çözüm önerileri ile Kuzey Kıbrıs Türk Cumhuriyeti ve Türkiye’nin bu sorunun çözümü için benimsediği görüşlerin arasındaki farklılıkları vurgulamaktadır. BM ve AB’ye göre Kıbrıs’ta çözüm “iki bölgeliiki toplumlu” yeni bir Kıbrıs devleti kurulmasından geçerken, Türk tarafına göre ancak KKTC’nin tanınması sonucunda adada Rumlarla oluşturulacak “iki devletli” bir konfederasyon barışı sağlayacaktır. Türk tarafının bu ikidevletlilik görüşünü benimsemeyen uluslararası örgütlerin kararlarını oybirliği veya ezici bir çoğunlukla aldığı ve Türkiye’nin bu durumu değiştirebilecek yeterli politik desteğinin ve ekonomik gücünün de olmadığı dikkate alındığında, Kıbrıs sorununun çözülebilmesinin Türkiye-Yunanistan yakınlaşmasına bağlı olduğu görülmektedir. Bu yakınlaşma sürecinde, Kuzey ve Güney Kıbrıs’ın müzakere masasında anlaşamaması ve anlaşmaması doğal karşılanmalı, Türkiye’nin AB üyeliği için adada acil bir çözüme gidilmesinin edinimlerimizin yitirilmesine neden olacaktır.</Özetçe>
<Anahtar>Kıbrıs sorunu, Birleşmiş Milletler, Avrupa Birliği, Kuzey Kıbrıs Türk Cumhuriyeti, Türkiye-Yunanistan yakınlaşması</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Gıda Kalitesi Ve Gıda Mevzuatı İle İlgili Temel Kavramlar Işığında Türk Ve AB Gıda Mevzuatının Karşılaştırılması</Başlık>
<Özetçe>Günümüzde gıda sanayi ve gıda ticaretinde yaşanan hızlı gelişmeler ve değişim süreci ile gıda maddelerinin üretim tekniklerinin gelişmesine paralel olarak ürün formülasyonu ve ürün çeşitliliğinde artışlar olmakta; ancak gıda maddelerinin tüketici sağlığına zarar vermeyecek nitelikte güvenli olarak üretilmesi zorunluluğu ve bu amaca yönelik yürürlükteki mevzuatın uygulanması hususu giderek önem kazanmaktadır. Bu çalışmada Türkiye’de gıda sektöründe uygulanmakta olan gıda mevzuatı genel hatları itibariyle gözden geçirilmiştir. Ayrıca Avrupa Birliği Gıda Mevzuatı ile Türk Gıda Mevzuatı karşılaştırılarak aralarındaki uyum sorunları tespit edilmiştir.</Özetçe>
<Anahtar>Kalite, gıda güvenliği, gıda mevzuatı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Finansal Kriz Ve Bankacılık Sektörünün Yeniden Yapılandırılması</Başlık>
<Özetçe>Finansal krizlerin nadir olaylar olduğu yönünde genel bir inanç vardır. Ancak, bankacılık krizleri özellikle gelişen dünyada olağan bir durum halini almıştır. Birçok bölgede, hemen her ülkede en azından ciddi bir bankacılık güçlüğü yaşanmıştır. Bu ülkelerden bir tanesi de Türkiye'dir. Bankacılık krizlerinin ve sorunlarının yükselen ekonomilerde özel bir ilgiyi hak etmesinin iki nedeni bulunmaktadır. Bunlardan birincisi, krizlerin yerel ekonomiler için ciddi sonuçlarıdır. İkincisi uluslararası finansal piyasalar daha çok bütünleştikçe krizin diğer ülkelere de yayılmasıdır. Bu çalışmada gelişmekte olan ülkelerdeki bankacılık sorunlarını yaratan faktörler ve krizlerin sıklığını ve ciddiyetini azaltıcı politika seçenekleri tartışılmaktadır.</Özetçe>
<Anahtar>Kriz, finansal kriz, bankacılık krizleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Bir</Başlık>
<Özetçe>Bu yazıda, Klasik Okulun benimsediği analitik çerçeve ele alınmakta ve sermaye birikim sorununu öne çıkaran bu çerçevenin, “iktisadi artık” düşüncesine dayandığı görüşü savunulmaktadır. Bununla birlikte, böyle bir çıkış noktası, yaklaşımda iki tip sorun ve buna karşılık gelen iki analiz biçimi ortaya çıkarmaktadır: Öncelikle artığın ölçümü sorunu, değer-fiyat ve dolayısıyla bölüşümle ilgili sorunların çözülmesini gerektirmekte, bunun için de bölüşüm payları ve teknoloji düzeyinin veri alındığı statik bir çerçeve geliştirilmektedir. Daha sonra da, sermaye birikiminin sağlanması için gerekli olan artığın artırılması sorunu, analizin dinamik bir çerçevede yapılmasını zorunlu kılmaktadır. Bu da, Klasik analizdeki fiyat ve bölüşüm analizi ile üretim ve büyüme analizinin neden birbirinden ayrı tutulduğunu açıklamaktadır.</Özetçe>
<Anahtar>Klasik Okul, üretim fiyatları, tekdüze kar oranı, sermaye birikimi, bölüşüm, üretim teknolojisi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Vergi Denetiminde Fonksiyonel Yapı Ve Denetime Özgü Beklentiler</Başlık>
<Özetçe>Vergi denetimi ve incelemesi, bir vergi sistemi yaptırımlarının ve ekonomik etkilerinin ölçülmesindeki en önemli aşamalardan biridir. Bu sürecin, vergi kaçıranların toplam vergi gelirlerini düşürdüğü bir vergi sisteminde bir denetim etkinliğinin sağlanması amacına yönelik olduğu görülür. Tüm bu vergi denetim ve inceleme işlemleri, diğer ülkelerde olduğu gibi Türkiye’de de yükümlüler bazında cari yıldaki vergi alacakları ve hedef vergi gelirlerine yönelik yürütülmektedir. Bu süreçte vergi mevzuatındaki yaptırımlar, vergi konusu ve vergi yükümlülüğü arasındaki ilişkinin de öncelikli belirleyicisi olarak ortaya çıkmaktadır.</Özetçe>
<Anahtar>Vergi denetim ve incelemesi, vergi tahakkuku, vergi kayıtları, vergi kaçakçılığı, vergi mevzuatı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Osmanlı İmparatorluğu'nu Dış Borçlanmaya İten Nedenler ve İlk Dış Borç</Başlık>
<Özetçe>Osmanlı İmparatorluğu’nun 19. yüzyılda dış borç çıkmazına doğru ilerleyişini etkileyen pek çok faktörden sözedilebilir. 16. yüzyılın ortalarında başlayıp derinleşen 17. ve 18. yüzyıl mali bunalımı, çok büyük gelir yetersizliği yaratmıştır. Bunun yanısıra yenilgiyle sonuçlanan savaşlar, kapitülasyonlar, imparatorluğu sömürgeleşmeye götüren ticaret anlaşmaları, elde edilemeyen vergi gelirleri, Osmanlı tüketim modeli ve kapitalist Avrupa ülkelerinde oluşan aşırı sermaye birikimi de imparatorluğu borçlanmaya iten iç ve dış faktörlerdir. Bu gelişmelerin sonucunda İmparatorluk ilk kez 1854 yılında dış borç almış ve bu süreç çok kısa sürede borçların ödenemeyeceğinin ilanıyla sonuçlanmıştır.</Özetçe>
<Anahtar>Osmanlı İmparatorluğu, dış borç, kapitülasyonlar, finansal iflas</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türk Siyasal Sisteminde Siyasal Partiler Ve Kentleşmenin Kutuplaşma Sürecine Etkileri</Başlık>
<Özetçe>Batı demokrasileri, siyasi partilerin serbestçe örgütlenmesiyle faaliyetlerine imkan tanıdığı için, siyasal parti ve demokrasi kavramları batı medeniyetinin diğer ülkelere ihraç ettiği önemli bir gelişmedir. Batılılaşma süreciyle birlikte Türkiye’nin siyasal yapısında görülmeye başlayan siyasal partiler, batılı örneklerinden farklı işlevlere bürünmüşlerdir. Çünkü, demokrasi, siyasal parti gibi kavramlar Türkiye’de toplumun kendi dinamiklerinden değil de yukarıdan dayatmayla gelmiştir. Alt yapıları oluşturulmadan ithal edilen kurumlar, bu bağlamda siyasal partilerde olması gereken demokratik niteliklerle işlevlerinden başka hoşgörüsüz, çatışmacı tutumlar sergileyerek toplumsal-siyasal kutuplaşmayı ortaya çıkaran kurumlar olmuşlardır. Türkiye’nin siyasal sistemindeki kutuplaşma eğilimlerini önleyecek bir yönetim anlayışı ve bireysel değerlerle desteklenemediğinden kentlerde özellikle gecekondu halkının istemleri de demokratik kitle eylemleri haline dönüşememekte, buna karşılık, protestolar Türkiye’deki tarihsel ve klasik kutuplaşma eksenleri üzerinde dışa vurulmaktadır.</Özetçe>
<Anahtar>Siyasal Sistem, Kutuplaşma, Siyasal Partiler, Kentleşme</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Çok Değişkenli Analizlerin Pazarlama ile İlgili Araştırmalarda Kullanımı: 1995-2002 Arası Yazın Taraması</Başlık>
<Özetçe>Son yıllarda çok değişkenli analizlerin kullanımı hızla artmaktadır. Özellikle pazarlama alanında bu tekniklerin hızla geliştiği ve pazarlama araştırmalarında sıkça kullanıldığı görülmektedir. Bu çalışmanın amacı 1995-2002 yılları arası pazarlama makalelerinde çok değişkenli analizlerin kullanımı ile ilgili bir yazın taraması yapmaktır. Çalışmada 1995-2002 yıllarının alınmasının sebebi, çok değişkenli analizlerin birlikte kullanımının son yıllarda yaygınlaşmaya başlamış olmasıdır. Bu bağlamda internet ortamındaki çeşitli veritabanlarından elde edilen 50 makale göz önüne alınmış ve bu makaleler özelliklerine göre tablolaştırılmıştır. Makalelerde, çok değişkenli analiz yöntemlerinin tek başlarına kullanılabildikleri gibi birbirlerini tamamlayıcı istatistiksel yöntemler olarak da kullanılabildikleri görülmüştür. Özellikle faktör analizi, kümeleme analizi, diskriminant analizi, anova-manova ve çoklu regresyon analizlerinin diğer çok değişkenli analizlere göre daha fazla uygulamaya konu oldukları görülmektedir.</Özetçe>
<Anahtar>Çok değişkenli analizler, pazarlama , araştırmaları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Konsolide Bütçenin Başlangıç Değerlerinin Uygulama Sonuçları İle Birlikte Değerlendirilmesi</Başlık>
<Özetçe>Bu çalışmada konsolide bütçe başlangıç değerlerinde yıl sonu itibariyle meydana gelen değişmeler incelenmektedir. Konsolide bütçeye dahil kamu kurumları hizmet üretmek için bütçe ile kendilerine verilen ödenekleri harcamaktadırlar. Ancak bu ödenekler yetmemektedir. Bu durumda bu kurumlar yıl içinde bazı uygulamalarla ilave kaynak sağlayarak hizmet üretmeye devam etmektedirler. Kamu kurumlarının ilave kaynak bulma çabaları özellikle 1980 sonrasında genel olarak iki şekilde gelişme göstermiştir: Birincisi, başlangıç bütçesine yıl içindeki uygulamalarla yapılan ilaveler (kaydedilen ödenek, ek ödenek, tamamlayıcı ödenek); ikincisi, bütçe dışından sağlanan (döner sermaye, dernek ve vakıf uygulamaları) kaynaklardır. Her iki uygulama sonucunda genel ve katma bütçeli idareler sadece başlangıçta kendilerine verilen ödenekleri harcamamış aynı zamanda yıl içindeki ilave kaynakları da harcamışlardır. Böylece bu kurumların başlangıç bütçe ödenekleri yıl sonu itibariyle artırılmış dolayısıyla başlangıç değerlerinin önemi azalmıştır.</Özetçe>
<Anahtar>Konsolide bütçe, kaydedilen ödenek, tamamlayıcı ödenek, döner sermaye işletmesi, vakıf, dernek</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kültürel Sinerji: Uluslararası İşletmelere Yönelik Kavramsal Bir İrdeleme</Başlık>
<Özetçe>Küreselleşen ve uluslararası düzeyde faaliyet gösteren işletmelerin sayısında görülen büyük artışlar, uluslararası işletme yöneticileri üzerinde, diğer kültürleri öğrenme yönünde baskıları da beraberinde getirmektedir. Bu eğilim aynı zamanda farklı ülke kültürlerinden değerlerin, evrensel bir iş-örgüt kültürü oluşturacak biçimde bütünleşmeleri yönünde çabaların harcanmasına da yol açmıştır. Yönetsel başarının temel özellikleri, değişime çabuk uyum sağlamak, farklı kültürlerden gelen insanları etkilemek ve performans için kabul edilmiş iş değerleri etrafında toplamaktır. Bu çalışmada, uluslararası işletmelerin farklı kültürel etkiler ile birlikte nasıl bir yönetim anlayışı sergilemesi gerektiği ve kültürel anlamda nasıl sinerjik kazançlar elde edebileceğine yönelik kavramsal bir irdeleme yapılmıştır.</Özetçe>
<Anahtar>Uluslararası yönetim, farklı kültürlerin yönetimi, yönetsel değerler, kültürel sinerji</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Beşeri Sermayenin Ekonomik Büyümeyle İlişkisi Ve Etkin Kullanımı</Başlık>
<Özetçe>Son yıllarda klasik üretim faktörlerine ilave olarak beşeri sermayenin öneminin artması ekonomik büyüme ve gelişme politikalarının yeniden ele alınmasına neden olmuştur. Çünkü safi fiziki sermaye ile iktisadi gelişmeleri açıklayabilmek mümkün değildir. Dolayısıyla ekonomik gelişme sürecinde, fiziki sermaye ile birlikte beşeri sermayenin geliştirilmesi ve verimli kullanılması için gerekli önlemler alınmalıdır.</Özetçe>
<Anahtar>Üretim faktörleri, ekonomik büyüme, beşeri sermaye, fiziki sermaye</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Tarım Arazilerinin Kamulaştırılmasında Değer Biçme: Akyar Barajı Örneği</Başlık>
<Özetçe>Bu araştırmanın amacı, tarım arazilerinde kamulaştırma değerini belirleyen KTK (Kıymet Takdir Komisyonu), Bilirkişi ve ÖKTK (Özel Kıymet Takdir Komisyonu) kurullarının yaptığı değerlendirmeleri incelemek ve Türkiye’de yapılan kamulaştırmalarda değer biçme ile ilgili doğru kararların verilmesini sağlayacak öneriler geliştirmektir. Bu amaçla, Ankara İli sınırları içinde yer alan Akyar barajında farklı komisyonlar tarafından yapılan değer takdirleri incelenmiş ve araştırma bölgesi için kapitalizasyon faiz oranı hesaplanmıştır.</Özetçe>
<Anahtar>Kamulaştırma, değer biçme, arazi rantı, pazar fiyatı, kapitalizasyon faiz oranı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>KKTC'de Kamu Kesimi Dengesi ve Kamu Finansmanı Sorunları</Başlık>
<Özetçe>Bu çalışmanın temel amacı, kamu gelirlerinin toplanması ve harcanmasındaki etkinliği analiz etmektir. Ekonomik, politik, sosyal ve sendikal açıdan bakıldığında, esneklik taşımayan personel giderlerinin düşürülememesi yanında diğer devlet harcamalarının eşgüdüm içinde denetiminde büyük zafiyetler olduğu tespit edilmiştir. Buna ilaveten, özellikle Avrupa Birliği’ndeki (AB) vergi politikaları ile karşılaştırıldığında KKTC’deki vergi sisteminde eksikliklerin olduğuna ve varolan kayıt dışı ekonominin vergi etkinliği üzerindeki olumsuz etkisine de işaret edilmiştir. Çalışmada ayrıca KKTC’nin vergi yükü oranı, ekonomisi büyük ölçüde entegre olmuş Türkiye (TC) ile karşılaştırıldığında önemli ölçüde farklılık ortaya çıkmazken, başta İngiltere olmak üzere AB ülkeleri ile karşılaştırıldığında büyük farklılık olduğu gözlenmektedir.</Özetçe>
<Anahtar>KKTC, kamu kesimi, kamu finansmanı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yolsuzluğun Nedenleri Üzerine Ampirik Bir Çalışma</Başlık>
<Özetçe>Bu çalışma, 1982-1995 yılları arasında 44 ülkede yolsuzluk düzeyini belirleyen faktörleri tespit etmeyi amaçlamaktadır. Yolsuzluğu belirlediği düşünülen faktörler kanun hakimiyeti, bürokratik kalite, genel devlet harcamalarının gayrisafi yurtiçi hasıla içindeki payı, kentsel nüfus artış hızı, ekonomik büyüme oranı, ücret ve maaşların toplam kamu harcamaları içindeki payı ve enflâsyon oranı olarak seçilmiştir. Yolsuzluk düzeyi ile adı geçen değişkenler arasındaki ilişkinin tespit edilebilmesi amacıyla ‘Rassal Etkiler Sıralı Probit Modeli’ kullanılmıştır. Sonuç olarak söz konusu faktörlerden, kanun hakimiyeti, bürokratik kalite, genel devlet harcamalarının gayrisafi yurtiçi hasıla içindeki payı ve kentsel nüfus artış hızının yolsuzluk düzeyini belirlemede istatistiksel anlamlılığa sahip olduğu ortaya çıkarılmıştır. Kanun hakimiyeti, bürokratik kalite ve kamu harcamaları artarken, yolsuzluk düzeyinin azaldığı bununla birlikte kentsel nüfus artış hızı artarken, yolsuzluğun arttığı sonucuna ulaşılmıştır.</Özetçe>
<Anahtar>Yolsuzluk, rant kollama, kanun hâkimiyeti, kamu harcamaları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>AB'ye Uyum Sürecinde Türk-Alman Akademik İşbirliği Olanakları: Almanya Araştırma Gezisi</Başlık>
<Özetçe>Akdeniz Üniversitesi’nin “Akdeniz-Avrupa Ortaklığı” akademik işbirliği projesi çerçevesinde ve yoğunlukla Akdeniz Bölgesi üniversitelerinin katılımıyla, 26 Ocak-5 Şubat 2003 tarihlerinde Almanya’ya bir araştırma gezisi gerçekleştirildi. Almanya’nın Bonn, Köln, Bochum, Hannover ve Berlin kentlerinde yaklaşık 20 kurum ve kuruluş temsilcileriyle görüşen beş kişilik heyet, üniversitelerin Avrupa Birliği’nin (AB) destekleme programlarına katılım koşullarını araştırdı. Akdeniz Üniversitesi (Antalya), Süleyman Demirel Üniversitesi (Isparta), Çukurova Üniversitesi (Adana) ve Anadolu Üniversitesi (Eskişehir) AB Sokrates Programı Koordinatörleri ve Antalya Büyük Şehir Belediyesi Dışilişkiler Danışmanı’nın katıldığı 10 günlük gezi, AB’ye uyum çerçevesinde özellikle Alman kuruluşlarıyla yapılabilecek ortak proje olanaklarını da araştırmayı içeriyordu. Bu bağlamda uzun yıllardan beri AB Sokrates Programı’ndan yararlanan Alman akademik kurumlarında örgütlenme türlerini ve deneyimlerini tanımak ve bu kurumlarla Avrupa konularında olası işbirliği içeriklerini görüşmek, gezinin diğer amaçlarından sadece birkaçı idi. Gezi aynı zamanda, Almanya’da Avrupa entegrasyonunu desteklemeye yönelik kurumsallaşma ve proje çalışmalarını yerinde incelemeyi amaçlamaktaydı.</Özetçe>
<Anahtar>AB'ye Uyum Sürecinde Türk-Alman, Akademik İşbirliği Olanakları, Almanya Araştırma Gezisi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Turizm Sektörünün Türkiye Ekonomisi İçindeki Yeri Ve Önemi Üzerine Bir Değerlendirme</Başlık>
<Özetçe>Türkiye’de de turizm sektörü, özellikle 1980 yılından sonra büyük bir gelişme göstermiş ve ülkenin ekonomik sıkıntılar yaşadığı dönemlerde büyük bir döviz girdisi sağlayarak dış açıkların giderilmesinde, işsizliğin azaltılmasında, ödemeler bilançosunun iyileştirilmesinde önemli bir paya sahip olmuştur. Bu bağlamda çalışmanın amacı, turizmin Türkiye ekonomisi içindeki yeri ve önemini, gelişimini ve temel ekonomik büyüklükler açısından durumunu ikincil verileri kullanarak analiz etmektir. Türkiye’ye gelen toplam yabancı turist sayısı, turizm geliri, turist başına harcama, turizmin milli gelir, ihracat ve toplam yatırımlar içindeki payı ile turizm tesis ve sayısını içeren söz konusu veriler; turizmin 1980 yılından günümüze çok büyük bir gelişme kaydettiğini ve Türk ekonomisinin en önemli sektörlerinden biri olduğunu göstermektedir. Turizm gelirleri ile turist sayısının daha da arttırılması açısından çevreyle uyumlu, rekabetçi ve sürdürülebilir politikalar izlenebilirse, Türkiye’nin ileri yıllarda uluslararası turizm gelirinden çok daha fazla pay alması mümkün olacaktır. Bu da, toplumsal refahı en kısa sürede yükseltecektir.</Özetçe>
<Anahtar>Turizm Ekonomisi, Türkiye’de Turizm Sektörü, Türkiye Ekonomisi Turizm</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sendikalar ve Türkiye'nin Avrupa Birliği Siyaseti</Başlık>
<Özetçe>Bu makale Türkiye’deki üç büyük işçi sendikaları konfederasyonunun, Avrupa Birliği’nin Lüksemburg ve Helsinki Zirveleri arası dönemde, Türkiye’nin AB üyeliği konusundaki tutumlarını, söylemlerini, bu tutumlarının nedenlerini incelemeyi ve açıklığa kavuşturmayı amaçlamaktadır. Söz konusu aktörlerin dış politika oluşum süreci üzerindeki etkinliklerine ilişkin limitasyonlarının bu yazıda görünür kılınması da bir başka sınırlı hedeftir.</Özetçe>
<Anahtar>Türkiye-AB ilişkileri, Türk dış politikası sendikalar, politika yapımı, Türk-İş, DİSK, Hak-İş</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İşgörenlerin Evden Çalışmaya İlişkin Tutumları: Bireysel Özellikler Ve İş Sürükleyicileri Açısından Bir Uygulama</Başlık>
<Özetçe>Bu çalışmada bireysel ve evle ilişkili özelliklerle iş sürükleyicilerinin işgörenlerin evden çalışmaya yönelik tutumlarına olan etkisi incelenmektedir. Örnek İstanbul ilinde çalışan 664 bilgi işçisini kapsamaktadır. Sonuçlar; bireysel, ev niteliğine ve işe ilişkin sürükleyicilerin işgörenlerin evden çalışmaya ilişkin tutumları üzerinde etkili olduğunu göstermiştir. Ayrıca evden çalışma şeklindeki iş düzenlemesi uygulandığı takdirde işgörenlerin ayrılma olasılıklarının azalacağı anlaşılmaktadır.</Özetçe>
<Anahtar>Evden çalışma, bireysel ve işe ilişkin sürükleyiciler, tutumlar</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>On Stratejik Yönetim Okulu: Biçimleşme Okulunun Bütünleştirici Çerçevesi</Başlık>
<Özetçe>Bu çalışmanın amacı stratejik yönetim yazınında başlangıçtan itibaren etkili olduğu kabul edilen on stratejik yönetim okulunu kaynak kişi ve çalışmalar, temel varsayımlar, anahtar kavramlar ve bellibaşlı strateji önerileri açısından gözden geçirmek ve bu okulların katkılarına bütünleştirici bir çerçeve içinde yer veren biçimleşme okulunun (configuration school) strateji belirleme sürecinde ortaya çıkan farklı özellikleri kavramamıza ve açıklamamıza yardımcı olan yönlerini tespit etmektir. Bu çerçeve içinde güncel stratejik yönetim yazınında bu okulun kavramlarından yararlanan çalışmalara da yer verilecek ve stratejik yönetim disiplininin gelecek yönelimleri tartışılacaktır.</Özetçe>
<Anahtar>Stratejik yönetim, stratejik yönetim okulları, biçimleşme okulu</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Pazarlama Araştırmalarında Kullanılan Ölçeklere İlişkin Bir Yazın Taraması (1995-2002)</Başlık>
<Özetçe>Pazarlama anlayışındaki gelişmelerle birlikte tüketicilerin istek ve gereksinimlerini en uygun şekilde karşılamaya odaklı, tüketicilerin inanç, tutum ve eğilimlerini dikkate alan pazarlama faaliyetlerine önem verme zorunluluğu doğmuştur. Bu zorunluluk nedeniyle tüketicilerin ihtiyaçlarını, tutum ve eğilimlerini saptayacak pazarlama araştırmaları yapılmaya başlanmıştır. Bu çalışmada 1995-2002 yılları arasında pazarlama araştırmaları alanında yayınlanmış makalelerin anket uygulamalarında kullandıkları ölçeklere ilişkin bir yazın taraması yapılmıştır. Çalışmaya pazarlama araştırmalarının çeşitli alanlarını konu edinen 50 makale dahil edilmiş ve bu makalelerde kullanılan ölçekler, ölçeklerin kullanım şekilleri, yapılan çalışmaların amaçları, kullanılan yöntemler ve bulgular değerlendirme tabloları şeklinde sunulmuştur. Ayrıca çalışmada araştırmalarda yaygın olarak kullanılan ölçekler ve ölçme teknikleri hakkında kısa bilgiler verilmiştir. Bu çalışmanın, pazarlama araştırmacılarına incelenen 50 makalede kullanılan ölçek türleri ve bunların kullanım alanları konusunda özet bilgi vermesi amaçlanmıştır.</Özetçe>
<Anahtar>Ölçekler, ölçme teknikler, pazarlama araştırması</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Örgütsel İletişim İle İş Tatmini Unsurları Arasındaki İlişkiler: Akademik Örgütler İçin Bir Alan Araştırması</Başlık>
<Özetçe>Bu çalışmanın amacı üniversitede çalışan akademik personelin iş tatminlerini etkilediği düşünülen işin niteliği, kurum imajı, yönetici, yönetsel yaklaşım, çalışma arkadaşları ve ücret değişkenleri ile iletişim boyutu arasındaki ilişkiyi incelemektir. Çalışmada üniversitede yapılan bir alan araştırmasına yer verilmiştir. Araştırmada anket yöntemi kullanılmış, elde edilen verilerin çözümlenmesinde ise SPSS programı aracılığıyla frekans analizi, Pearson korelasyon analizi, x² testi ve çapraz tablolama kullanılmıştır. Araştırma sonucunda iletişim ile; işin niteliğinden tatmin, kurum imajından tatmin, yöneticilerden tatmin, yönetsel yaklaşımdan tatmin, çalışma arkadaşlarından tatmin arasında anlamlı ilişki bulunmuş, ancak iletişim ve ücret arasında anlamlı bir ilişkiye rastlanamamıştır.</Özetçe>
<Anahtar>İş tatmini, iletişim, yöneticiden tatmin, çalışma arkadaşlarından tatmin, ücret tatmini</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türk Siyasal Hayatında Bir Aydın Profili: Doğan Avcıoğlu</Başlık>
<Özetçe>Asker-sivil aydınların Türk siyasal hayatında etkin olarak işlev üstlenmesi olgusu Osmanlı geleneğinin bir uzantısı olmasının yanısıra, toplumda sınıf temelindeki eksikliklerin asker-sivil bürokratları yönetici gücün baskın bir unsuru haline dönüştürdüğü düşüncesiyle açıklanabilmiştir. Osmanlı Devleti’nden Kurtuluş Savaşı’na yarı-sömürgeleşmeye karşı konumlanışın da bu toplumsal katman tarafından üstlenildiği bilinir. Gerek bu geleneğin etkisi, gerekse 1960’lardan başlayarak Türk toplumu için uygun gelişme-kalkınma yolu arayışlarında aydınların konumu Türk siyasal hayatında tartışılan önemli bir siyasal tema olur. İşte bu dönemde, Yön Dergisi çerçevesinde Türk toplumu için Üçüncü Dünya ülkelerindeki kalkınma arayışlarına benzer bir gelişme teorisi de Doğan Avcıoğlu tarafından oluşturulacaktır. Bu çalışma, Türk aydın profili içinde Avcıoğlu’nun Osmanlı’dan Cumhuriyet’e Türk siyasal yaşamına bakışını ve kendisinin de içinde bulunduğu küçük burjuva aydınları eyleme geçirmeyi amaçlayan sosyalist gelişme modelinin ortaya konulmasını amaçlamaktadır.</Özetçe>
<Anahtar>Doğan Avcıoğlu, Aydın, Asker-Sivil Bürokrat, Kalkınma, Yön Dergisi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Stratejik Dış Ticaret Politikaları</Başlık>
<Özetçe>Son yıllarda, dünya ticaret piyasasında, özellikle sanayileşmiş ülkelerin dış ticaret yapısında stratejik dış ticaret politikalarının etkili olduğu gözlenmektedir. Pek çok sanayileşmiş ülke hükümeti, tarife ya da ihracat sübvansiyonu gibi çeşitli ticaret politikalarıyla kendi yerli firmalarını koruyarak, oligopolistik piyasada oluşan iktisadi rantların (ya da karların) yabancı firmadan yerli firmaya doğru aktarılmasını sağlamakta ve böylece bir başka ülkenin refahı pahasına, ulusal refahını arttırabilmektedir. Her ne kadar "korumacı-müdahaleci politikalar" öne sürse de, stratejik dış ticaret politikaları yaklaşımı serbest dış ticaret argümanına karşı geliştirilmiş bir politika değildir. Yaklaşımın asıl savunucularına göre, tam rekabet ve Pareto-optimum koşullar altında serbest dış ticaret politikası doğru ve gerçekçi bir politika olmaktadır. Fakat, kimi koşullarda, yurt içi çarpıklıklar nedeniyle, stratejik dış ticaret politikaları ikinci en iyi politika olarak savunulabilir politikalar haline gelmektedir.</Özetçe>
<Anahtar>Ticaret politikaları, serbest dış ticaret politikaları, yeni dış ticaret teorileri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>

<makale>
<Etiket>Ekonometri</Etiket>
<Başlık>Turizm Üzerine Terörizmin Etkileri: 1984-2001 Türkiye Deneyimi</Başlık>
<Özetçe>Gelişmekte olan ülkelerde giderek artan tasarruf (kalkınmanın finansmanı) ve döviz (ödemeler bilançosu ve dış borç) açığı, en önemli sorunlar arasında yer almaktadır. Bu çerçevede ikiz açığı gidermede turizm önemli bir yer tutmaya başlamıştır. Ancak literatürde ülke turizm gelirlerini etkileyen değişkenlerden birisinin de terör olayları olduğu kabul edilmektedir. Çalışmada Türkiye’de 1984 yılında başlayan ve giderek şiddetini artıran terör olgusunun başlangıçta ülkenin Doğu Bölgesi sorunu olarak lokalleştirilmiş olmasına rağmen, turizm gelirlerini etkilediği tespit edilmiştir. Özellikle terörün metropolitan ve turistik kentleri hedef almaya başlaması ile birlikte, literatürde gözlendiği şekliyle turizm ve terörizm arasında ters yönlü ilişkiler kendini yoğun olarak göstermiştir.</Özetçe>
<Anahtar>Turizm, Terörizm, Turizmin Belirleyicileri, Turizmin Ekonomik Etkileri Turizm-Terörizm İlişkileri, Birim Kök Sınamaları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İmalat Sanayinde Ar-Ge Stratejisi Ve Denizli Sanayinde Ar-Ge Çalışmalarına İlişkin Bir Araştırma</Başlık>
<Özetçe>Ülkemizdeki işletmelerin atıl kapasiteyle faaliyet göstermeleri ve ellerindeki kaynakları optimal kullanamamaları sorunu son derece önem kazanmıştır. Bu durumdan yola çıkarak, yapılan uygulamalı çalışmanın amacı, Denizli sanayisinde faaliyet gösteren işletmelerin yaptıkları/yaptırdıkları araştırmaya ilişkin Ar-Ge faaliyet çalışmalarını verimli bir şekilde kullanıp kullanmadıkları ve eğer varsa bu alandaki sorunların çözümüne katkı sağlayacak önerileri ortaya koymaktır.</Özetçe>
<Anahtar>Üretim Sistemleri, Ar-Ge Ar-Ge</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Serbest Bölgelerdeki Doğrudan Yabancı Sermaye Yatırımları: Dünyadaki Uygulamalara Teoriler Işığında Bir Bakış</Başlık>
<Özetçe>Bu çalışmada, serbest bölgelerdeki yabancı yatırımlar, doğrudan yabancı sermaye yatırımlarını açıklamaya yönelik teoriler çerçevesinde ele alınmıştır. Bu bölgelerdeki yatırımlara Getiri Oranlarındaki Farklılık, Portfölyo Teorisi, Üretim Düzeyi ve Pazar Büyüklüğü gibi tam rekabet varsayımına dayanan teorilerin yanı sıra, eksik rekabet varsayımına dayanan Ürün Devreleri, Oligopolistik Tepki, İçselleştirme, Dunning’in OLI Paradigması ve Caves Ekonomileri açısından da bakılmıştır. Gelişmekte olan ülkelerdeki yabancı yatırımların belirleyicilerine kısaca değinilerek, serbest bölgelerin Yeni Uluslararası İşbölümünde aldığı yer tartışılmıştır.</Özetçe>
<Anahtar>Serbest Bölge, Yabancı Sermaye Yatırımları, Yeni Uluslararası İşbölümü</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Müşteri İlişkileri Yönetimindeki Temel Boyutlar Ve Tıbbi Malzeme Lojistiği Üzerine Bir Uygulama</Başlık>
<Özetçe>Bu araştırma ile firma-müşteri etkileşiminde; müşterilerin ihtiyaç ve sorunlarına hangi oranda önem verildiğinin saptanması, etkileşimin altında yatan boyutların ve önem sırasının belirlenmesi amaçlanmaktadır. Araştırma, Türkiye’de tıbbi alanda malzeme ithal eden ve lojistiğini sağlayan firma müşterilerini kapsamaktadır. Araştırma sonuçlarına göre, firmanın müşteri istek ve ihtiyaçlarını karşılama oranının beklenenin gerisinde kaldığı saptanmıştır. Firma-müşteri etkileşiminde yer alan temel boyutlar; firmanın müşteri ilişkileri yönetimi uygulamalarında sağlayacağı başarı yönünden önem sıralaması; ilişki yönetimi, fırsat yönetimi, hedef yönetimi, satış gücü otomasyonu ve teknoloji kullanımı şeklinde olmuştur.</Özetçe>
<Anahtar>Müşteri, İlişkileri, Yönetimi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İnsan Doğası Ve Organizasyon Kuramı: Kurumsal Organizasyona Ekonomik Yaklaşım Üzerine</Başlık>
<Özetçe>İncelemesi yapılan “İnsan Doğası ve Organizasyon Kuramı: Kurumsal Organizasyona Ekonomik Yaklaşım Üzerine” (Human Nature and Organization Theory : On the Economic Approach to Institutional Organization) başlıklı kitap, Sigmund-Wagner Tsukamoto’nun Haziran 2000’de Ingolstadt’da Catholic University of Eichstaett’ın yönetim çalışmaları ve ekonomi bölümünde doktora tezi olarak sunduğu çalışmanın gözden geçirilerek, 2003 yılında Edward Elgar yayın evi tarafından kitap olarak bastığı, okuyucuya sekiz bölüm olarak sunulmuş 288 sayfadan oluşan bir eserdir.</Özetçe>
<Anahtar>İnsan Doğası ve Organizasyon Kuramı, Kurumsal Organizasyona , Ekonomik Yaklaşım Üzerine</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’nin Toplumsal Yapısı ve Toplumsal Kurumlar</Başlık>
<Özetçe>Kendisini akademik çalışmalarının yanı sıra, Sosyoloji Derneği’nin kuruluşundaki öncü katkılarıyla; Türkiye’deki toplumbilimcileri sosyal bilimlerin daha spesifik, -kendi alanlarında- bir araya getirmek yönündeki üstün çabalarıyla da tanıdığımız değerli hocamız Prof. Dr. Birsen Gökçe’ nin, “Türkiye’nin Toplumsal Yapısı ve Toplumsal Kurumlar” başlıklı kitabının güncelleştirilmiş ve genişletilmiş ikinci baskısı yayınlandı.</Özetçe>
<Anahtar>Türkiye’nin , Toplumsal Yapısı, Toplumsal Kurumlar</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kitlesel Bireyselleştirme Uygulama Yöntemleri</Başlık>
<Özetçe>1990’lı yıllarda pazarlama literatürü kitlesel bireyselleştirme tartışmalarına şahit olmuştur. Kitlesel bireyselleştirme teorisi her bir müşteriye özel ürünler üretilip sunulmasını savunmaktadır. Ancak ilgili literatürde bireyselleştirmenin hangi yaklaşımlar kullanılarak gerçekleştirilebileceği konusunda bir fikir birliği bulunduğunu söylemek oldukça zordur. Çoğunlukla aynı yaklaşım farklı yazarlar tarafından farklı bir terimle adlandırılmıştır. Bu makalenin amacı öncelikle kitlesel bireyselleştirme teorisini genel hatlarıyla tanıtıp daha sonra farklı isimlerle ortaya atılan ve uygulamada kullanılabilecek yaklaşımları ortak bir çatı altında toplayarak bu konuda bir birlik oluşturmaktır.</Özetçe>
<Anahtar>Pazarlama, kitlesel bireyselleştirme , yöntemleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de Belediyelere İlişkin Borçlanma Mevzuatı, Borçlanma Yapısı ve Belediye Borçlanma Yapısının İncelenmesi</Başlık>
<Özetçe>Bu çalışma Türkiye’deki belediyelerin borçlanma mevzuatı ve yapısını ele almaktadır. Borçlanma mevzuatı ile ilgili kısımda belediyelerin borçlanmaya gitmeleri durumunda (iç ve dış kaynaklardan borçlanma) ilgili yasaların nelere izin verdiği, nelere izin vermediğini görmek amaçlanmıştır. Borçlanma yapısı ile ilgili kısımda ise belediyelerin hangi kaynaklardan ne tür borçlar aldıkları incelenmiştir. Sonuç olarak, belediyelerin borçlanmasında mevcut yasal durum ve düşünülen değişiklikler temel alınarak borçlanma konusu değerlendirilmiştir.</Özetçe>
<Anahtar>Belediye borçlanması, belediye borçlanma mevzuatı, belediye borç yapısı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Finansal Krizlere Karşı Politika Tercihleri</Başlık>
<Özetçe>Bu çalışmada, finansal krizlerin oluşum nedenleri, uluslararası finansal sistemin reformuna yönelik çalışmalar ve krizlere karşı hangi politika tercihlerinin yapılacağı konusunda çıkarımlar yapılmıştır. Bu kapsamda; finansal sistemin yeniden yapılandırılması ve krizlere neden olan temel faktörler ele alınmıştır. Gelişen yeni şartlarda, IMF ve Dünya Bankası’nın rolü, piyasaların denetimi, sermaye hareketleri, uygulanan kur rejimi, Merkez Bankaları’nın politikaları incelenmiştir. Ayrıca; söz konusu finansal piyasaların krizlere karşı hangi politika seçenekleriyle yapılandırılması, bankacılık sorunları ve krizlerin nedenlerine ilişkin literatürde yer alan alternatif önerilere yer verilmiştir.</Özetçe>
<Anahtar>Finansal Kriz, Bankacılık Sektörü, Sermaye Akımları, Finansal Liberalizasyon</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Adana İlinde Hanehalkının Beslenme Düzeyleri Ve Etkili Faktörlerin Logit Analizi İle Belirlenmesi</Başlık>
<Özetçe>Bu çalışmada, hanelerin aylık gıda tüketimleri dikkate alınarak yeterli ve dengeli beslenme düzeyleri ve beslenmede etkili faktörler belirlenmeye çalışılmıştır. Hanelerin sosyo-demografik ve ekonomik özelliklerine göre farklılıkları saptanmıştır. Çalışmada Adana ili kent Merkezinde 302 aile ile yapılan anket verileri kullanılmıştır. Ankete katılan hanelerin ortalama kalori tüketimi gerekli miktarın üzerinde (3059 cal/gün) bulunmuştur. Kalori alımının kaynaklarına göre dağılımında hayvansal gıdaların payı %16 bitkisel gıdaların payı %84’tür. Ailelerin günlük kalori alımını etkileyen değişkenler logit analizi ile belirlenmiş, gıdaların doyuruculuğu negatif etkili, buna karşın gıda harcama, anne eğitimi, hanedeki erkek nüfus oranı pozitif etkili faktörler olarak hesaplanmıştır.</Özetçe>
<Anahtar>Logit Analizi, Faktör Analizi, Beslenme, Kalori</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Turizmin Ekonomiye Katkısı Üzerine Ampirik Bir Değerlendirme</Başlık>
<Özetçe>Son yarım yüzyıl içerisinde bulundukları ülkeden başka ülkelere çeşitli amaçlarla giden insanların sayısındaki hızlı artış, gidilen ülkelerde yarattığı kültürel ve ekonomik etkiler sebebiyle araştırmacılar ve politika yapıcıları açısından ilgi odağı haline gelmiştir. Bu bağlamda turizm, gelişmekte olan ülkelerin ekonomik kalkınmalarını gerçekleştirebilmek için gerekli olan döviz girdisini sağlama, yeni gelir yaratma ve istihdam olanaklarını artırma özelliği ile bir çok ülkede öncelikli sektör haline gelmiştir. Bu makalenin amacı, turizm sektörünün ekonomiye katkısını ele almak, ülkeyi diğer ülkelerle karşılaştırarak bu sektördeki yerini dünya ölçeğinde görmek ve yapılan yatırımları, elde edilen gelirleri ve Türkiye’ye gelen turist sayısını belirleyen etkenleri ekonometrik olarak ortaya koymaktır.</Özetçe>
<Anahtar>Turizm Gelirleri, Turist Sayısı, Turizm Yatırımları, Ekonometrik Tahmin</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Ortadoğu'da Güvenlik Algılaması ve Dahili Risk Faktörlerinin Etkisi</Başlık>
<Özetçe>Ortadoğu bölgesi güvenliği tehdit eden birbirinden farklı risk faktörleri açısından oldukça kırılgan ve çelişkili bir bölge görünümü arz etmektedir. Bu risk faktörlerini oluşturan, bu faktörlere ivme kazandıran ve Orta Doğu devletlerinin ulusal güvenliklerini tehdit edici seviyeye yükselten iç ve dış olmak üzere pek çok unsur sıralanabilir. Orta Doğu devletlerinin bu güne dek maruz kaldığı sorunlar incelendiğinde özellikle dahili etkenler ve dinamiklerin güvenlik kavramına ilişkin kırılganlık ve çelişki üzerinde harici unsurlara kıyasla daha etkin olduğu tespit edilebilecektir. Bu düşünce doğrultusunda bu makale kapsamında Orta Doğu bölgesinde bölge devletlerinin genelini güvenlik algılamaları açısından tedirgin eden, bu devletlerin güvenlik açısından duyarlılığını artıran ve dolaylı olarak bölgede yer alan hemen hemen tüm devletleri savunma güdüsüne odaklı politikalar izlemeye yönelten dahili unsurlar tespit edilip, incelenmeye çalışılmıştır.</Özetçe>
<Anahtar>Orta Doğu, risk faktörleri, dini ve etnik çeşitlilik, petrol ve su, siyasi kültür ve liderler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Şirketlerin Derecelendirilmesine İlişkin Bir Model Önerisi: Gıda Sektörüne Yönelik Bir Uygulama</Başlık>
<Özetçe>Bu çalışmada, gıda sektöründe faaliyet gösteren ve İstanbul Menkul Kıymetler Borsasında işlem gören şirketlerin finansal tablolarından elde edilen finansal oranları kullanılarak, şirketlerin kredibilitelerinin derecelendirilmesine yönelik örnek bir model geliştirilmiştir. Çalışmada, tercih edilen finansal oranlar seçildikten sonra Analitik Hiyerarşi Yöntemi yardımıyla modelin katsayıları belirlenmiştir. Oluşturulan model her bir şirket için ayrı ayrı çalıştırılmış ve her bir şirket için tek bir kredibilite skoru hesaplanmıştır. Hesaplanan skorlar kümeleme analizine tabi tutulmuş ve şirketler A, B, C ve D ile temsil edilen kredibilite gruplarına dağıtılmışlardır. Bu model ile kredibilite değerlendirmenin belirlenen kriterler ve öncelikler doğrultusunda gerçekçi bir şekilde yapılabilmesi amaçlanmıştır.</Özetçe>
<Anahtar>Kredibilite, reyting, analitik hiyerarşi yöntemi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Isparta'da Seçmenlerin Parti Tercih Nedenleri Üzerine Bir Araştırma: 1995, 1999 ve 2002 Genel Seçimleri Karşılaştırması</Başlık>
<Özetçe>Bu makalenin amacı, Isparta kentini örnek olay alarak seçmenlerin siyasal partilere oy verme gerekçelerini parti tipolojilerine temel oluşturacak “ideoloji”, “lider”, “icraat” ve “adaylar” seçeneklerini temel alarak, “eğitim”, “yaş”, “cinsiyet” ve “meslek grupları” değişkenleriyle bağlantılı olarak incelemektir. Bu doğrultuda 2002 yılında yapılan araştırmanın verileri, 1995 ve 1999 yılları araştırmalarının verileriyle karşılaştırılarak zaman içinde ortaya çıkan süreklilikler ve değişimler belirlenmeye çalışılmakta, değişimlerin gerekçeleri siyasal olaylar ve sosyoekonomik koşullar bağlamında yorumlanmaktadır.</Özetçe>
<Anahtar>Seçmen Davranışı, Türkiye’nin Siyasal Partileri, Parti Liderleri Parti İcraatları, Adaylar</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Finansal Risk Alımı: Menkul Kıymet Alım-Satımı Psikolojisi ve Davranışsal Finansa Giriş</Başlık>
<Özetçe>Portföy yöneticisi ve psikolog, Dr Mike Elvin’in, merakla beklenen “Finansal Risk Alımı: Menkul Kıymet Alım-Satımı Psikolojisi ve Davranışsal Finansa Giriş” başlıklı, 294 sayfadan oluşan, kitabı Ağustos 2004’de yayımlandı. Yazarın, devlet sektöründeki üst düzey yönetici pozisyonunu terk edip, University of London’da klinik psikoloji dalındaki akademik kariyerine yeni bir yön verme kararını takiben, 30’lu yaşların sonunda University of Kingston Business School’da İşletme eğitimine ve bir borsa aracı kurumunda işe başlaması, pek çoğumuzun hayal bile edemeyeceği kadar büyük bir risk. Ancak bugün Dr Elvin’in isminin piyasadaki en başarılı portföy yöneticileri arasında yer alması, ve akademik araştırmalarını borsadaki alım-satım sistemlerini geliştirmeye yönelik uygulamaya koyabilmesi, azmin, kendine inancın ve sevdiğimiz bir işe dört elle sarılmanın bizi başarıya götüreceğinin en güzel örneği.</Özetçe>
<Anahtar>Finansal Risk Alımı, Menkul Kıymet Alım-Satımı Psikolojisi, Davranışsal Finansa Giriş</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Pazarlama Araştırmalarında Kategorik Verilerin Haritalanması: Görsel İlişki Analizi ve Uygulama Örneği</Başlık>
<Özetçe>Araştırmanın amacı, görsel ilişki analizinin (GİA) (correspondence analysis), pazarlama literatüründeki kullanımını ve pazarlama alanındaki uygulanabilirliğini bir örnek uygulama ile ortaya koymaktır. Analizin, kullanım sıklığı ve asıl uygulama alanı bakımından temel pazarlama dergileri taranmış ve pazarlama literatüründeki yeri yansıtılmaya çalışılmıştır. Ayrıca, analizin yöntemi teorik olarak sunulmuş ve Türkiye’deki bira markalarının konumlanması ile ampirik bir uygulaması yapılmıştır. Veri toplanması ve analizi bakımından pazarlama araştırmacılarına kolaylık sağlayan bu yöntemin, örnek uygulamalı tanıtımı ile Türkiye’deki pazarlama araştırmacılarının kullanımı için öneriler sunulmaktadır.</Özetçe>
<Anahtar>Görsel ilişki analizi, pazarlama araştırmaları, istatistiki yöntemler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Toplam Kalite Yönetimi Uygulamalarının ve ISO 9000 Kalite Güvencesine Sahip Olmanın Hastane Performansına Etkileri: İstanbul’daki Özel Hastaneler Üzerine Bir Araştırma</Başlık>
<Özetçe>Bu çalışmada, Toplam Kalite Yönetimi (TKY) uygulamaları ile ISO 9000 kalite güvencesi sisteminin hastane performansına olan etkileri incelenmiştir. İstanbul’da tesadüfî seçilmiş 60 özel hastaneden oluşan örnekleme, anket uygulanmıştır. Hastaneler: (1) “TKY ve ISO 9000 bulunmayan”, (2) “TKY uygulayan” ve (3) “TKY uygulamalarını ISO 9000 ile belgelendirmiş olan” olmak üzere üç kategoriye ayrılmıştır. Buna göre: ISO 9000 kalite güvencesine sahip olmanın işletme büyüklüğü ile ilişkili olduğu; TKY ve ISO 9000 kalite güvencesine sahip hastanelerin üst gelir grubunu hedef aldıkları; ve söz konusu iki gruptaki hastanelerin daha yüksek bir performans sergiledikleri gözlenmiştir. ISO 9000 kalite güvencesine sahip olmak, hastaneye önemli ölçüde rekabet avantajı kazandırmakla birlikte, TKY ve ISO 9000 kalite güvencesine sahip olma ile faaliyet verimliliği arasında anlamlı bir ilişki tespit edilememiştir.</Özetçe>
<Anahtar>Sağlık hizmetleri, toplam kalite yönetimi, kalite güvencesi, ISO 9000, hastane performansı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Doğrudan Gelir Desteği Sistemi Sonrasına Bir Bakış</Başlık>
<Özetçe>Ülkemizde tarım sektörü sosyal ve ekonomik önemini hala korumaktadır. Ancak uygulanmış ve uygulanan politikalara bakıldığında sektörün geleceğine ilişkin pek çok soru akla gelmektedir. Bu nedenle çalışmamızda şu an tarım kesimine uygulanan Doğrudan Gelir Ödemeleri sistemi sonrasında tarım kesiminde oluşabilecek sosyal ve ekonomik etkiler incelenmeye çalışılmıştır. Bu amaçla buğdayı ele alan bir arz tepkisi modeli ile üretimi belirleyen faktörlerin esneklikleri bulunmuş ve bu esneklikler kullanılarak Doğrudan Gelir Ödemeleri sistemi sona erdiğinde tarım sektöründe meydana gelmesi olası çözülmenin etkileri ortaya konulmaya çalışılmıştır. Üretimin, fiyat ve girdi desteklerinin kaldırılması ve tarım piyasaların libere edilmesi ile üreticilerin brüt gelirlerindeki azalmalara bağlı olarak düşeceği tahmin edilmiştir. Üretimdeki azalmalar ise tarım sektöründe demografik kırılmalara yol açarak kırsaldan kente göçü hızlandırabilecek ve yüksek toplumsal maliyetlere neden olabilecektir.</Özetçe>
<Anahtar>Buğday, arz tepkisi modeli, doğrudan gelir desteği</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Ülkemiz Bağımsız Dış Denetim Standartlarının ABD Genel Kabul Görmüş Denetim Standartları-AB Sekizinci Yönergesi ve Uluslararası Denetim Standartlarıyla Karşılaştırılması</Başlık>
<Özetçe>Bu çalışmanın amacı, Sermaye Piyasası Kurulu düzenlemeleri ve 3568 sayılı Serbest Muhasebeci, Serbest Muhasebeci Mali Müşavir ve Yeminli Mali Müşavirlik Kanunu’nda yer alan bağımsız dış denetim standartlarına ilişkin açıklamaları, Amerika Birleşik Devletleri genel kabul görmüş denetim standartları, Avrupa Birliği Sekizinci Yönergesi kapsamındaki denetim standartları ve Uluslararası Denetim Standartları ile karşılaştırmak ve bu alandaki uyumsuzluk ve eksiklikleri saptamaktır. Bu amaçla yapılan karşılaştırmalar sonucu, Sermaye Piyasası Kurulu düzenlemelerinin, 3568 sayılı Kanun’da yer alan açıklamalara göre ABD GKGDS, AB 8. Yönergesi kapsamındaki denetim standartları ve Uluslararası Denetim Standartları ile daha uyumlu olduğu saptanmıştır.</Özetçe>
<Anahtar>ABD Genel Kabul Görmüş Denetim Standartları, AB Sekizinci Yönergesi, Uluslararası Denetim Standartları, Ülkemiz Denetim Standartları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Bireylerin Bölüm Bazlı Bolluk Algılarının Yüksek Düzeyde Olduğu Durumlarda, Örgütsel Yapı Unsurlarının Yenilik Süreci Üzerine Etkileri</Başlık>
<Özetçe>Literatür incelendiği takdirde, yenilik süreci ve örgütsel yapı unsurları arasındaki ilişkiyi inceleyen çok sayıda çalışmanın yapılmış olduğu görülebilecektir. Bu çalışmada ise salt yenilik süreci ve örgütsel yapı unsurları arasındaki ilişkiyi incelemek yerine; bireylerin kendi bölümlerine ilişkin bolluk algılarının yüksek olması durumunda, örgütsel yapı unsurlarının yenilik süreci üzerindeki etkilerinde bir değişiklik olup olmayacağı veya olacaksa hangi yönde olacağı tartışılacaktır.</Özetçe>
<Anahtar>Yapı unsurları, Yenilik süreci, Bolluk algısı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Küreselleşme Sürecinde Vergi Rekabeti ve Boyutları</Başlık>
<Özetçe>1980’lere kadar ülkeler ekonomilerinin gelişimini; ithal ikameci ve korumacı ulusal sanayiye dayandırmışlardır. Bunun gereği olarak yabancı yatırımlar için sıkı kontrol ve gümrük engelleri uygulayan politikalar benimsemişlerdir. 1980’lerin başında bu politikalar değişmiştir. Artan küreselleşme, vergileme alanında ulusal politikaların gücünü sınırlamakta ve vergi rekabetini artırmaktadır. Bu çalışmada vergi rekabeti ve küreselleşme ilişkisi anlatılmaktadır. Önemli bir sorun olan zararlı vergi rekabeti, yarattığı sonuçlar açıklanmakta, uluslararası işbirliğinin bu sorunları azaltıp azaltmayacağı ve daha sonra zararlı vergi rekabetiyle ilgili AB ve OECD tarafından yapılan çalışmalar değerlendirilmektedir.</Özetçe>
<Anahtar>Vergi Rekabeti, Küreselleşme, Zararlı Vergi Rekabeti</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyoloji’den Ekososyoloji’ye Doğru Değişen Kuramsal Temeller</Başlık>
<Özetçe>Birçok disiplin için olduğu gibi Sosyoloji için de çevre 1970’lerden sonra yeni bir araştırma nesnesi haline geldi. Sosyoloji sayısız alt başlığa bölünmekte ve henüz evrensel düzeyde araştırma nesnesinin ne olduğuna karar verilememiş bir bilim dalı olarak ekolojik dönüşümleri dışlayan bir bilim olarak görülmektedir. Ekososyoloji, disiplinler arası bir konuma yerleşmekte ve pozitivist çözümleme yerine normatif çözümlemeyi öne çıkarmaktadır. Ekolojik düşünce analizini dahil ederek derinleşecek ve birçok farklı yaklaşımı içerecek şekilde kendini kabul ettirme yolundadır. Ekososyoloji ile birlikte, insan toplumlarının ekosistemlerle karşılıklı bağımlığı, kozmik bakış, ekolojik sentez, teori ve pratiği birleştiren sistemci örgütlenme, objektif ve sübjektif evrenin birleştirilmesi ve ekolojik modernleşme gibi farklı bilimsel tartışmalar gündeme gelmektedir. Ekososyoloji bir altbilim dalı olmanın yanı sıra, bir toplumsal hareketin ve köklü dönüşümün adı da olabilir.</Özetçe>
<Anahtar>Ekososyoloji, Çevre, Çevre Sosyolojisi, Sosyoloji, Ekolojikleşme</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Soğuk Savaş Sonrası Avrupa Solunda Yeni Yaklaşımlar: Birey, Sivil Toplum, Demokrasi ve Sosyalizm</Başlık>
<Özetçe>Bu çalışmanın temel amacı, sosyalizmle ilgili olarak Avrupa’da soğuk savaş sonrasında sürdürülen tartışmaları sınıflandırmak ve analiz etmektir. Bu amaca ulaşmak için, ilk başta, hem 1980’lerde sosyalistleri politikalarını değiştirmeye zorlayan politik ve tarihsel nedenler, hem de sosyalistlerin değişimin gerekliliğini görmelerinden sonra tartıştıkları temel kavramlar belirlenecek ve değerlendirilecektir. İkinci olarak ise, Avrupa’da sosyalist araştırmacılar arasında yapılan tartışmalar sınıflandırılarak özetlenecektir. Sovyetler Birliğinin temsil ettiği eski sosyalizm geleneği ile son yirmi yıl içinde popülerleşen yeni sol arasındaki farklılıklar ve yeni solun temel argümanları ise sonuç bölümünde ele alınacaktır.</Özetçe>
<Anahtar>Yeni Sol, Sosyal Mühendislik, Sivil Toplum, Tekno kapitalizm, Demokrasi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yerel Yönetimlerin Mali Krizi Üzerine Kuramsal Açıklamalar: Nedenler, Öneriler ve Bir Değerlendirme</Başlık>
<Özetçe>Bu çalışmada kuramda tartışılan yönleriyle yerel yönetimlerin mali krizinin nedenleri irdelenmeye çalışılmaktadır. Mali kriz temelde çıkarları birbiriyle çatışan toplumsal grup ve sınıflar arasındaki mücadelenin bir sonucu olarak ortaya çıkmaktadır. Her bir kuramsal yaklaşım bu grup ve sınıfları farklı tanımlamakta ve buna bağlı olarak da krizin çözümüne yönelik birbirinden farklı öneriler ileri sürmektedirler. Çalışmada genel olarak bu önerilerin bir değerlendirmesi yapılmaktadır.</Özetçe>
<Anahtar>Mali Kriz, Yerel Yönetimler, Küreselleşme, Yerelleşme</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Turizm Pazarlamasına İnternetin Etkisi: Destinasyon Web Siteleri İçin Bir Model Önerisi</Başlık>
<Özetçe>Turizm bölgeleri, turizm hareketlerinin en önemli odak noktalarından birisi konumundadır. Kişilerin geçici yer değiştirmelerinin temel hedefi, çoğu zaman belirli bir turizm bölgesini ziyaret etmektir. Söz konusu bölgeler, çeşitli cazibe unsurları nedeniyle ziyaretçileri kendilerine çekerler. Birden fazla unsuru bünyesinde bulundurması nedeniyle de, gelecek yıllarda turizm pazarlamasında bireysel işletmelerden daha fazla bir öneme sahip olacakları vurgulanmaktadır. Bu çalışmada da, ilk olarak hizmet endüstrisinin bilgi teknolojilerindeki son gelişmelerden günümüzde nasıl yararlandıkları konusunda genel bir değerlendirme yapılarak, söz konusu gelişmelerin hizmet pazarlaması üzerinde ortaya çıkaracağı olası etkileri üzerinde durulmaktadır. İkinci olarak ise, turizm bölgelerine özgü kullanılabilecek bölgesel web sitesi tasarımı konusunda bir model önerisinde bulunulmaktadır. Bu kapsamda da, bireysel turizm işletmeleri ile kamu ve özel sektör kurum ve kuruluşlarının yapmaları gerekenler hakkında bazı uygulamaya dönük önerilere yer verilmektedir.</Özetçe>
<Anahtar>bölgesel pazarlama, bilgi teknolojileri, dağıtım kanalları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Demokrasinin Güncel Sorunları ve Demokratik Paradokslar</Başlık>
<Özetçe>Bu çalışmada, özellikle liberal demokrasi eksen alınarak, demokrasinin– kimi zaman paradoksal– sorunları üzerinde durulmaktadır. Çalışmanın amacı, demokrasinin güncel başlıca sorunlarının yalnızca uygulama farklarından doğmadığını kuramsal boyutlar da içerdiğini tartışmaktır.</Özetçe>
<Anahtar>Demokrasi, Demokratik , paradoks</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Joseph A. Schumpeter’in Girişimcilik Fikrine Dair Bir Not</Başlık>
<Özetçe>Joseph Schumpeter, Theorie der wirtschaftlichen Entwicklung (1912) kitabının yedinci bölümüne, kitabın ikinci ve daha sonraki baskılarında yer vermemiştir. Schumpeter bu ilk baskıyı, tüm toplumsal gerçekliğin anlaşılması doğrultusunda, dinamik iktisadî yaklaşımı kurgulayabilmek amacıyla gözden geçirmiştir. Bu olgunun en belirgin yanı Schumpeter’in yenilikçi girişimciye yönelik tavrındaki farklılıktır. Nitekim Schumpeter 1930’lardan itibaren girişimci teorisini genişletmiş ve kısmen de olsa değiştirmiştir. Burada vurgulanan daha ziyade girişimci tipin işlevleridir. Dolayısıyla bu yazı, Schumpeter’in değişiminin esas nedeninin, onun düşüncesindeki epistemolojik ikilemden kaynaklandığını ortaya koymaya çalışmaktadır.</Özetçe>
<Anahtar>Schumpeter, Walras, Girişimci, İktisadî Bilgi, Epistemolojik İkilem</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de Dış Ticaretin Vergilendirilmesi ve Avrupa Birliği</Başlık>
<Özetçe>Ülkemizde, dış ticaretin vergilendirilmesi, geçmişten bu yana ,hükümetler için, ekonomik politikanın yürütülmesinde önemli araçlardan biri olmuştur. Ancak Avrupa Birliği ile bütünleşme sürecinde, dış ticaret vergilerinde önemli değişiklikler meydana gelmektedir. Bu değişiklikler özellikle, Avrupa Birliği ile gümrük birliğinin tamamlanmasından sonra gerçekleşmiştir. Türkiye bu kapsamda Avrupa Birliği’nden yaptığı sanayi malları ithalatına uyguladığı gümrük vergilerini ve eş etkili yükümlülükleri kaldırmış ve Avrupa Birliği’nin üçüncü ülkelerden ithalat için uyguladığı Ortak Gümrük Tarifesi’ni yürürlüğe koymuştur.Bu makalenin amacı, söz konusu değişiklikleri incelemektir.</Özetçe>
<Anahtar>Dış Ticaret Vergileri, Gümrük Vergileri ve Eş Etkili Yükümlülükler, Avrupa Birliği ve Türkiye, Gümrük Birliği</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Finansta Evrimsel Algoritmik Yaklaşımlar: Genetik Algoritma Uygulamaları</Başlık>
<Özetçe>Bu çalışmanın amacı evrim ve genetiğin doğal sürecine dayalı stokastik bir araştırma ve optimizasyon tekniği olan genetik algoritmaları ve finans alanındaki uygulamalarını incelemektir. Çalışmada ilk olarak evrimsel algoritmalar, genetik algoritmalar ve genetik algoritmaların çalışma adımlarına değinilmiştir. Daha sonra genetik algoritmaların finans alanındaki uygulamaları ile ilgili yazın taraması yapılmıştır. Finansal uygulamalar, işletme finansı ile finansal piyasa sistemleri ve finansal ekonomi olmak üzere iki ana başlık altında incelenmiştir. Genetik algoritmaların finans uygulamasına yönelik çok yoğun bir literatür bulunmasına rağmen Türkiye’deki piyasalara uygulamaları oldukça kısıtlıdır. Yapılan yazın taraması ile bu yöntemin finans alanındaki kullanım alanlarına örnekler verilerek bu konu ile ilgilenen araştırmacılara yol gösterilmesi amaçlanmıştır.</Özetçe>
<Anahtar>Evrimsel Algoritmalar, Genetik Algoritmalar, Finansal Uygulamalar</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Bölgelerarası Gelir Eşitsizliği: İstatistiki Bölge Birimleri Sınıflandırması’na (İBSS) Göre Eşitsizlik İndeksleri İle Bir Analiz, 1965-2001</Başlık>
<Özetçe>Bu çalışmada, bölgelerarası gelir eşitsizliği İstatistiki Bölge Birimleri Sınıflandırması’na (İBBS) göre Ağırlıklı ve Ağırlıksız Gini İndeksi, Theil İndeksi ve Atkinson Eşitsizlik İndeksi gibi ölçeklerle bölgesel gelir bağlamında araştırılmıştır. Ekonomimizin 1965-2001 dönemini kapsayan çalışmada, bölgesel eşitsizliğinin boyutları gelir açısından ortaya konularak, bu eşitsizliğin zaman içinde gösterdiği değişimler yakalanmaya çalışılmıştır. Sonuç olarak, bölgesel gelir eşitsizliğin 1980’li yılların sonlarına kadar artış eğiliminde olduğu; ancak, 1990’lı yıllarda azalma eğilimine girdiği tespit edilmiştir.</Özetçe>
<Anahtar>Bölgesel Dengesizlik, Eşitsizlik Endeksleri, Gelir Dağılımı, İBBS</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Çokuluslu Otel Zincirlerinin Büyüme ve Uluslararasılaşma Stratejileri</Başlık>
<Özetçe>Bu çalışmada, uluslararası otel grupları ve zincirlerinin büyüme olgusu ve stratejileri incelenmeye çalışılmıştır. Uluslararası otel zincirleri bir ülkeye giriş yaptıklarında yerel ortakları ile işbirliğine gitmektedirler. Gerek yerel ortak, gerekse ulusal turizm sektörü açısından bu işbirliğinden en çok yararın sağlanabilmesi için, yabancı otel şirketlerinin ve çalışma yöntemlerinin iyi tanınması gereklidir. Diğer yandan, çokuluslu otel grupları, ulusal otel zincirlerinin uluslararasılaşması için iyi bir örnek oluşturmaktadır. Otel zincirlerinin uluslararası sıralamalarında Güney Kıbrıs, Küba ve Malta gibi ülkelerden şirketler olabilirken, bir Türk otel zinciri bulunmamaktadır.</Özetçe>
<Anahtar>Çokuluslu otel zincirleri, giriş biçimi tercihleri, büyüme stratejileri, uluslararasılaşma, küreselleşme, genişleme</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Liberal Demokrasinin Çıkmazlarına Çözüm Olarak Müzakereci Demokrasi</Başlık>
<Özetçe>Bu makale, bugün bir siyasal demokrasi modeli olarak yaygın bir biçimde uygulanmakta olan liberal demokrasinin günümüz toplumlarının karşılaştığı sorunların üstesinden gelme konusunda yetersiz kalması ve meşruiyet bunalımı yaratması nedeniyle alternatif sistem arayışları karşısında müzakereci demokrasi modelinin ciddi bir çözüm olabileceğini savunmaktadır. Bu amaca uygun olarak makalede öncelikle liberal demokrasinin bugün karşılaştığı sorunlar tartışılmakta, daha sonra liberal demokrasinin sorunlarının üstesinden gelebilecek teklifler ortaya konulmakta ve bir model olarak müzakerece demokrasi sistemi tanıtılmaktadır. Sonuç bölümünde ise müzakereci demokrasinin ortaya çıkarabileceği muhtemel sorunlar vurgulanmakta, ancak bu sorunların üstesinden gelinebileceği savunulmaktadır.</Özetçe>
<Anahtar>müzakereci demokrasi, liberal demokrasi, katılımcı demokrasi, siyasal meşruiyet</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kamu Borç Stoğunun Azaltılmasında Maliye Politikalarının Rolü</Başlık>
<Özetçe>Bu çalışmada sıkı maliye politikalarının genişletici etkileri üzerinde durularak kamu borç düzeyinin azaltılmasındaki rolü incelenmiştir. Mali disiplinin başarısı sıkı maliye politikalarının kompozisyonuna, kapsam ve sürekliliğine, beklentilere ve başlangıçtaki borç düzeyine yakından bağlıdır. Sıkı maliye politikalarının kamu borç düzeyini ya da bütçe açığını azaltabildiği ölçüde başarılı olduğu kabul edilerek çalışmada, Türkiye’de uygulanan maliye politikalarının bu anlamda başarılı olup olmadıkları araştırılmıştır.</Özetçe>
<Anahtar>Mali Disiplin, Kamu Borçları, Maliye Politikaları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Dış Ticaret Yardım Unsuru Olarak Dahilde İşleme Rejimi: Türkiye Açısından Değerlendirilmesi</Başlık>
<Özetçe>Tüm uluslararası sınırlamalara rağmen, günümüzde uluslar arası düzeyde devlet yardımları konusunda yoğun rekabet yaşanmaktadır. Bu çerçevede ülkeler, Dünya Ticaret Örgütü’nün (DTÖ) yadım tanımlama kriterlerine uyumlu yardım unsurlarını geliştirip uygulamaktadırlar. İş çevreleri lehine gerçekleştirilen yasal düzenlemeler (regülasyonlar) bunlardan bir tanesidir. Regülasyon niteliğindeki en önemli ihracat yardım unsuru gümrük rejimleridir. Özellikle ekonomik etkili gümrük rejimleri, gümrük bölgesine eşya giriş çıkışlarını kolaylaştırıcı ve işlem maliyetlerini azaltıcı yönüyle önem arz etmektedir. Çalışma, bir devlet yardım unsuru olarak Dahilde İşleme Rejimi’nin uygulama biçimi ve sonuçlarının değerlendirilmesini amaçlamaktadır. Bu kapsamda, öncelikle DTÖ kriterleri açısından, Rejimin bir yardım unsuru olup olmadığı incelenmiştir. Akabinde, Rejimin Türkiye’deki uygulama esasları ve sonuçları değerlendirilmiştir. Esas olarak, gümrük vergisiz ara malı ve hammadde ithalatını düzenleyen bir prosedür olması nedeniyle, uygulama esaslarının değerlendirilmesine özellikle vergi tekniği açısından yaklaşılmıştır.</Özetçe>
<Anahtar>Geri Ödeme Sistemi, Gümrük rejimi, Dahilde İşleme Rejimi, Ticaret Politikası Önlemleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Televizyon Dizilerinde Marka Yerleştirme Stratejileri Üzerine Bir Araştırma</Başlık>
<Özetçe>Etkili bir iletişim aracı olan televizyonun izleyici sayısının giderek artmasını dikkate alan işletmeler, hedef kitlelerine ulaşmak amacıyla farklı iletişim yöntemleri kullanmaya yönelmektedirler. Bunlardan biri de marka yerleştirme stratejileridir. Bu stratejiler; gizli marka yerleştirme, programla markanın uyum sağladığı yerleştirme ve programla markanın uyum sağlamadığı yerleştirmedir. Bu çalışmada, söz konusu stratejileri tercih eden tüketicilerin demografik özelliklerinin farklı olup olmadığı sorusuna cevap aranmıştır. Araştırmanın örnek kütlesi, katmanlı örnekleme yöntemiyle belirlenmiş ve veriler, 364 müşteriden yüz yüze anket yöntemiyle toplanmıştır. İstatistiksel analiz sonuçlarına göre, farklı demografik özellikteki tüketicilerin farklı yerleştirme stratejilerini tercih ettikleri ortaya çıkmıştır. Ayrıca her pazar grubunun marka yerleştirmeden beklentileri de demografik özelliklere göre farklılık göstermektedir.</Özetçe>
<Anahtar>Marka Yerleştirme Stratejileri, Marka, Televizyon Sponsorluğu</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yönetişim Zihniyeti: Türkiye'de Üst Kurullar ve Siyasal İktidarın Dönüşümü</Başlık>
<Özetçe>Yönetişim Zihniyeti: Türkiye'de Üst Kurullar ve Siyasal İktidarın Dönüşümü</Özetçe>
<Anahtar>Yönetişim Zihniyeti, Türkiye'de Üst Kurullar, Siyasal İktidarın Dönüşümü</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Freud’çu, Liberal ve Marksist Kişilik Kuramlarının Türevi Olarak Toplum, İktisat ve Siyaset Teorileri</Başlık>
<Özetçe>Farklı kişilik kuramlarının, farklı toplum, iktisat ve siyaset teorilerine yol açtığı ifade edilebilir. Bu bağlamda Freud’un kişilik kuramının klasik ve neoklasik iktisadın yanı sıra totaliter ve otoriter rejimlere kaynaklık ettiği söylenebilir. Diğer yandan, “doğal haklar” teorisinden özgürlükçü, “homo economicus”ın farklı yorumlarından hem “laissez faire”ci hem de kolektivist eğilimlerin türetildiği ifade edilebilir. Ayrıca, insanı irrasyonel varlık olarak ele alan bazı liberal düşünürler “sosyal seleksiyon” sürecinden, liberal toplum düzenini; buna karşın, insanı toplumsal varlık olarak ele alan Marx, kapitalist süreçte insanın yabancılaşmasından proletarya diktatörlüğü ve sosyalizmi üretmektedir. Diğer yandan, aynı tarihsel süreçte bir birleriyle çelişmeleri ve uygulamada kuramsal öngörülerine aykırı sonuçlar üretmelerine rağmen, bu teorilerin taraftar kitleler bulduğu görülmektedir. Bu olgunun psikolojik nedeni ise, insanların teorik olguları dogmatik inançlara dönüştürmesidir.</Özetçe>
<Anahtar>Freud’çu kişilik teorisi, kişilik kuramları, doğal haklar, rasyonel insan, liberal iktisat, refah devleti, anayasal iktisat, Marxist iktisat, sosyalizm</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İktisatta Evrim Düşüncesi ve Evrimci İktisatın Teknolojiye Yaklaşımı</Başlık>
<Özetçe>İktisat bir bilim olarak ortaya çıkışından itibaren evrim düşüncesiden etkilemiştir. İktisatçılar her ne kadar fizik biliminden ve bu bilimin denge kavramsallaştırmasından yoğun bir biçimde etkilenmiş olsalar da; evrim düşüncesi heterodoks ekonomi anlayışları üzerindeki etkisini sürdüregelmiştir. Schumpeter ve Veblen gibi iktisat düşünürlerinin düşünsel mirası üzerinde yükselen evrimci yaklaşımlar, 20. yüzyılın son çeyreği ile birlikte -firma ve teknoloji konuları başta olmak üzere- Neoklasik teoriye güçlü eleştiriler yöneltmeye başlamıştır. Bu çalışma iktisat bilimine evrim düşüncesinin girişi ve bu bilim dalında önemini giderek arttıran evrimci iktisadın teknoloji yaklaşımı üzerine odaklanmıştır.</Özetçe>
<Anahtar>evrim, yenilik, icat teknoloji</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Adam Smith’in Parasal Analizinde Serbest Bankacılık: Para ve Bankacılıkta Regülasyon mu Yoksa Serbest Ticaret mi?</Başlık>
<Özetçe>Serbest ticaretin para ve bankacılık sistemine uygulanması yaklaşımı son zamanlarda gittikçe önem kazanmaya başlamıştır. Bu yaklaşımın öncülerinden birisi olan Smith’in görüş ve analizleri, bu konunun netleştirilmesi açısından oldukça önemlidir. Bu çalışmada, Smith’in para ve bankacılığa yönelik analizi ele alınmaktadır. Çalışmadan ortaya çıkan sonuç şudur: Smith para ve bankacılık sisteminde kısmen de olsa regülasyonu savunmasına karşın genel olarak serbest bankacılığı desteklemektedir.</Özetçe>
<Anahtar>Adam Smith’in parasal analizi, serbest bankacılık, banka düzenlemeleri, para rekabeti</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Hanehalkı Tipi ve Kır-Kent Ayırımının Diskriminant Analizi ile İncelenmesi</Başlık>
<Özetçe>Bu çalışma, hanehalkı tipi ve kır-kent ayırımını belirleyen en önemli değişkenlerin tespit edilmesi amacını taşımaktadır. Çalışmada 2003 hanehalkı bütçe anketi ham verilerinden yararlanılmıştır. İlgili verilere diskriminant (ayırma) analizi uygulanmış ve hanehalkı tipi ile kır-kent ayırımı çeşitli bağımsız değişkenlere bağlı olarak incelenmiştir. Diskriminant analizi çok değişkenli istatistiksel tekniklerden biridir ve nesne veya gözlemlerin ayrı kümelere ayrıştırılması ile ilgilidir. Uygulama sonucunda hanehalkı tipini belirleyen en önemli değişkenlerin eş değer fert büyüklüğü ve gıda harcamaları olduğu, kırkent ayırımına etki eden en önemli değişkenlerin ise gıdadışı yapılan harcamalar ile eşdeğer fert büyüklüğü olduğu anlaşılmıştır.</Özetçe>
<Anahtar>Diskriminant Analizi, Hanehalkı Bütçe Anketi, Anketi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türk İmalat Sanayiinin Rekabet Gücü ve Beyaz Eşya Sektörü Üzerine Bir İnceleme</Başlık>
<Özetçe>Rekabet Gücü konusu, iktisat literatüründe edindiği yer bakımından oldukça önemlidir. Öyle ki bir çok uluslararası kurum, ülkelerin ve sektörlerin rekabet gücüyle ilgili yıllık raporlar yayınlamaktadır. Türkiye ekonomisinde yaşanan gelişmelerin önemli bir kısmı rekabet gücü açısından olumsuzluk taşımasına rağmen, son dönemlerde bazı sektörlerin yakaladıkları başarı dikkat çekici niteliktedir. Bu sektörlerin gerek yüksek rekabetin ve yoğunlaşmanın olduğu Avrupa Birliği’ne, gerekse dünya geneline yaptıkları ihracatta önemli artış gerçekleştirerek ekonominin dinamosu haline geldikleri görülmektedir. Bu sektörlerden birisi de beyaz eşya sektörüdür. Çalışmamızda, Türkiye ekonomisinde ulusal ve sektörel rekabet gücünü etkileyen unsurlar ışığında Türk Beyaz Eşya Sektörü’nün Avrupa Birliği ve bir bütün olarak dünya karşısında rekabet gücüne sahip olup olmadığı incelenmektedir.</Özetçe>
<Anahtar>Rekabet Gücü, Karşılaştırmalı Üstünlük, Türk İmalat Sanayii, Türk Beyaz Eşya Sektörü</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Uluslararası Otel Yöneticilerinin Uluslararası Otel Yöneticiliğine Bakışı ve Tutumları</Başlık>
<Özetçe>Bu çalışmada uluslararası otel yöneticiliği üzerine bir irdeleme yapmak ve Antalya’daki 5 yıldızlı otel işletmelerinde görev yapan ulusal otel yöneticilerinin uluslararası otel yöneticiliğine bakışını ve tutumlarını ölçmek amaçlanmıştır. Bu amaç doğrultusunda literatür taramasına dayanarak soru formları geliştirilmiş ve on yedi otelde görev yapan otel yöneticilerine dağıtılmıştır. Geri dönüşü sağlanan 72 adet form değerlendirmeye alınmış ve otel yöneticilerinin çoğunluğunun yurt dışı deneyimi olmamasına karşın yurt dışında çalışma konusunda istekli oldukları saptanmıştır. Ayrıca ulusal otel yöneticilerinin uluslararası otel yöneticiliğine bakışını ve tutumlarını oluşturan ve yabancılarla bir arada çalışabilme; farklı kültürlerde çalışmanın zorluklarına tolerans; yurt dışında çalışma motivasyonu ve yurt dışında çalışma deneyiminden beklentiler şeklinde adlandırılan dört boyutun varlığı da saptanmıştır. Çalışmanın son kısmında araştırma bulgularının ışığında, ulusal otel yöneticilerinin uluslararası görevlere atanması ile ilgili yönetsel doğurgulara yer verilmiştir.</Özetçe>
<Anahtar>Uluslararası yönetim, uluslararası otel işletmeciliği, uluslararası otel yöneticiliği</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Dönüştürücü/Etkileşimci Liderlik Algısı ve Örgütsel Özdeşleşme İlişkisinde Bireysel Farklılıkların Rolü</Başlık>
<Özetçe>Bu çalışmada dönüştürücü/etkileşimci liderlik algısı ile örgütsel özdeşleşme arasındaki ilişki ve bu ilişkide ayrılmışlık-bağlanmışlık ve olumlu-olumsuz ruh hali gibi bireysel farklılıkların rolü incelenmektedir. 213 işgören üzerinde yapılan uygulama sonuçları hem dönüştürücü hem de etkileşimci liderliğin örgütsel özdeşleşmeyi artırdığını ortaya koymuştur. Bireysel farklılıklar açısından ise ayrılmış bireysel şema yüksek olduğunda dönüştürücü liderlik ve örgütsel özdeşleşme arasındaki olumlu ilişkinin, bağlanmış bireysel şema yüksek olduğunda ise etkileşimci liderlik ve örgütsel özdeşleşme arasındaki olumlu ilişkinin daha güçlü olduğu gözlenmiştir. Ayrıca olumlu ruh haline sahip olma durumunda hem etkileşimci hem de dönüştürücü liderlikle örgütsel özdeşleşme arasındaki ilişkinin daha güçlü olduğu anlaşılmaktadır.</Özetçe>
<Anahtar>Dönüştürücü/etkileşimci liderlik, örgütsel özdeşleşme, bireysel şema, olumlu/olumsuz ruh hali</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yönetim Muhasebesinin Kavramsal Gelişim Sürecinin Değerlendirilmesi</Başlık>
<Özetçe>Bu çalışmada, yönetim muhasebesinin ortaya çıkışından günümüze kadar nasıl bir kavramsal değişim ve gelişim süreci geçirdiğinin, maliyet ve yönetim muhasebesi ders kitapları içerikleri incelenerek ortaya çıkarılması amaçlanmaktadır. Araştırma, ülkemizdeki üniversitelerin kütüphaneleri ile belli başlı yayın kuruluşlarının internet sitelerinde yer alan maliyet/yönetim muhasebesi kitapları içerikleri incelenerek gerçekleştirilmiştir. İnceleme konusu maliyet ve yönetim muhasebesi kavramlarının zaman içerisindeki değişimi olduğundan, aynı yazarların aynı konuda güncellenerek yayınlanmış olan kitapları araştırma kapsamına alınmıştır. İnceleme sonucunda, 80’li yılların ikinci yarısına kadar genellikle ders kitapları içeriklerinin klasik sistemler olarak adlandırılan konulardan oluştuğu, 1987 yılından itibaren ise tam zamanında üretim ve faaliyet tabanlı maliyetleme gibi yönetim muhasebesine ilişkin yeni konuların ders kitaplarına girmeye başladığı açık bir şekilde görülmüştür.</Özetçe>
<Anahtar>Yönetim muhasebesi, kavramsal gelişim süreci, geleneksel ve çağdaş maliyetleme sistemleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Gıda Perakendeciliğinde Market Markalı Ürün Stratejisi</Başlık>
<Özetçe>Bu çalışmada, gelişmiş ülkelerde farklı ürün hatlarında önemli pazar paylarına ulaşan market markalı ürünlerin oluşumu, çeşitli kavramsal bilgiler ve market markalı gıda maddelerinin dünyada ve Türkiye’deki gelişiminin karşılaştırmalı olarak ortaya konulması amaçlanmıştır. Son yıllarda market markalı ürünlerin satışlardaki payı ABD ve Avrupa Birliği ülkelerinde %13-41 arasında değişirken, Türkiye’de %3,2 gibi düşük bir düzeydedir. Türkiye’de büyük perakendeciler/zincir mağazalar tarafından kullanılan market markalı ürünlerden özellikle gıdaların pazar payında önemli artışlar görülmektedir. Gıda perakendeciliğinde market markalı ürünler yaratmak ve pazarda yer almasını sağlamak önem taşımaktadır. Nitekim bu strateji ile pazarlama zincirindeki aktörler olan perakendeciler, tüketiciler ve imalatçılarda yapısal bir değişim ve farklı düzeyde fayda yaratılmak istenmektedir.</Özetçe>
<Anahtar>Gıda, marka, market markası</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Niş Pazarlama Prensipleri ve Ortopedik Destek Ürünleri Pazarı Örneği</Başlık>
<Özetçe>Bu çalışmada niş pazarlama kavramı ve bu kavramın pazar bölümleme düzeyleriyle olan ilişkisi incelenmiştir. Ayrıca niş pazarlama kavramıyla bağlantılı olan ilişkisel ve veritabanlı pazarlama kavramlarına da yer verilmiştir. Ayrıca, Türkiye’de ortopedik destek ürünleri pazarında faaliyet gösteren işletmeler, pazarlama politikaları ve bu politikaların niş pazarlama prensiplerine uygun olup olmadığı görgül bir araştırma ile incelenmiştir. Bu açıdan hedef kitlenin ortopedik destek ürünlerinden beklentileri irdelenmiş ve işletmelerin bu beklentileri ne oranda doğru tahmin ettiği karşılaştırılmıştır.</Özetçe>
<Anahtar>Niş pazarlama, pazar bölümleme, ortopedik destek ürünleri, ilişkisel pazarlama, veritabanlı pazarlama</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Birleşmiş Milletler Barışı Koruma Operasyonları ve Güç Kullanma Olgusu (1946-1996)</Başlık>
<Özetçe>Bu makalede Birleşmiş Milletler barışı koruma operasyonlarının ilk elli yılda (1946-1996) geçirdiği evrim ana hatları ile incelenmekte ve bu operasyonların güç kullanmaya ne kadar uygun oldukları bir örnek olay olarak ele alınan UNPROFOR çerçevesinde tartışılmaktadır. Soğuk savaş sonrasında ortaya çıkan ikinci nesil operasyonlar, siyasal ve insani yeni işlevler kazanarak, birincilere göre çok daha karmaşık ve çok boyutlu/çok işlevli bir niteliğe bürünmüşlerdir. İkinci nesil operasyonların tipik bir örneğini oluşturan UNPROFOR deneyiminde güç kullanma olgusu ve yarattığı sorunlar irdelenmektedir.</Özetçe>
<Anahtar>Birleşmiş Milletler, barışı koruma, barışı güç kullanarak sağlama, UNPROFOR</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türk Akademisyenlere Yönelik NATO Bilgilendirme Programı (30-31 Mart 2006 Brüksel</Başlık>
<Özetçe>NATO Kamu Diplomasisi Bölümü’nün (NATO Public Diplomacy Division) Türk akademisyenlerini NATO’nun gündemindeki güvenlik meseleleri konusunda bilgilendirmek ve aynı zamanda Türk akademisyenlerin görüşlerini almak amacıyla düzenlemiş olduğu “NATO Bilgilendirme Programı” (NATO Information Programme), 30-31 Mart 2006 tarihleri arasında Belçika’nın Brüksel kentindeki NATO Karargahında yapılmıştır. Bu yazı, program kapsamında verilen brifinglerde tutulan notlardan derlenmiştir.</Özetçe>
<Anahtar>Türk Akademisyenlere Yönelik , NATO Bilgilendirme Programı, 30-31 Mart 2006 Brüksel</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyal Sermaye: Yapının Sunduğu Bir Olanak mı, Yoksa Bireyin Amaçlı Eylemi mi?</Başlık>
<Özetçe>Son yıllarda ekonomik sosyoloji, araştırmacıların sosyal sermaye üzerinde önemle durmaları nedeniyle belirgin yararlar sağlamıştır. Sosyal ağdüzeneklerinin, sosyal ve ekonomik gelişme konusunda gözardı edilemez önemi, sosyal sermayenin de yapısal bakış açıları çerçevesinde oluşan epistemolojik tartışmalara katılması sonucunu doğurmuştur. Sosyal sermayenin amaçlı bireysel eylemle mi, yoksa sosyal yapıda yerleşik ilişkiler sonucu mu oluştuğu genellikle yanıtsız kalmıştır. Sözgelimi sosyal ağdüzeneği çözümleyicileri, sosyal sermayenin yaratılmasında iki farklı yapısal mekanizmaya dikkati çekmektedirler: Bunlar kapalı ağdüzenekleri ve aracılıktır. Bu makalede sosyal sermaye ve ağdüzeneği kuramının kesiştiği noktada ortaya çıkan ikili açıklamalar gözden geçirilecektir.</Özetçe>
<Anahtar>Ağdüzeneği Kuramı, Sosyal Sermaye, Yapısal Boşluk</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyal Sermaye, İktisadi Performans ve Kalkınma: Bir Yazın Taraması</Başlık>
<Özetçe>Bu çalışmada sosyal sermayenin ekonomik kalkınmaya ne şekilde katkıda bulunabileceği incelenmektedir. Azgelişmişlik sadece fiziksel ve beşeri sermaye eksikliğinden değil, aynı zamanda sosyal sermaye eksikliğinden de kaynaklanmaktadır. Sosyal sermaye kalkınma sürecinde çeşitli mekanizmalarla verimlilik artışı ve maliyet azalışına yol açmakta, devlet ve piyasa arasında tamamlayıcı ve ikame edici roller oynamaktadır. Sosyal sermaye -diğer sermaye şekillerinde olduğu gibi- negatif etkilere yol açabilmekte ve ekonominin daha yavaş büyümesine neden olabilmektedir. Sosyal sermayenin pozitif sonuçlar üretebilmesi için birey, aile, devlet ve sivil toplum gibi aktörlere önemli roller düşmektedir. Sosyal sermaye perspektifi özellikle devletin, piyasaların ve sivil toplumun zayıf olduğu azgelişmiş ülkeler için önemli bir seçenek sunmaktadır.</Özetçe>
<Anahtar>Sosyal sermaye, kalkınma, kalkınma iktisadı, sivil toplum, güven, normlar, ağlar</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyal Sermaye ve Belirleyicileri Üzerine Ampirik Bir Çalışma</Başlık>
<Özetçe>Bir ülkedeki kişi ve kurumlar arası dikey ve yatay karakterli güvene dayalı ilişkileri gösteren sosyal sermaye, ilgili toplumun ekonomik ve sosyal alandaki başarısını doğrudan etkilemektedir. Dolayısıyla sosyal sermayenin gelişimine katkı sağladığı öngörülen, Beşeri Kalkınma düzeyi, adalet sisteminin işleyişi, toplumun rekabete açık oluşu ve gelir dağılımı konuları bu çalışmada irdelenmiş ve toplumdaki güven düzeyine pozitif etkisi olduğu sonucuna ulaşılmıştır. Bu nedenle gelişmiş ülkelerde olduğu gibi gelişmekte olan ülkelerin de sürdürülebilir kalkınma politikalarını uygulayabilmeleri için sosyal sermayeyi geliştirme yönünde çaba sarf etmeleri gerekmektedir.</Özetçe>
<Anahtar>Sosyal Sermaye, Beşeri Kalkınma, Adalet, Gelir Dağılımı, Rekabet, Regresyon, Korelâsyon</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Makroekonomik Politikaların Performansında Sosyal Sermayenin ve Kurumların Rolü</Başlık>
<Özetçe>Sosyal sermaye ile kurumlar bir ekonominin gelişimini ve refahını özel karar birimlerinin fayda, üretim ve maliyet fonksiyonları ile tabi oldukları kısıtlar yoluyla doğrudan etkilerken, özel karar birimleri ile iktisat politikası otoriteleri arasındaki etkileşim yoluyla da dolaylı biçimde etkilemektedir. Bu makalede belirtilen dolaylı etki incelenmektedir. Sosyal sermaye ile kurumlar iktisatta henüz popüler araştırma konuları değil iken, Kydland ve Prescott (1977) dinamik bir politika analizi gerçekleştirerek ünlü “optimal politikaların dinamik tutarsızlığı” sonucuna ulaşmıştır. Bu bulgu güvenin politikaların başarısında önemli olduğunu göstermektedir. Sosyal sermaye ile kurumlar güvenin etkin unsurları olduklarından iktisat politikalarının başarısını dolaylı biçimde etkilemektedir ve hesaba katılmaları gerekir. Optimal politikaların dinamik tutarsızlığı sorununu aşmak için optimal politikaları bağlayıcı kurallarla yönetmek ya da kurumlar oluşturmak başlıca çözüm önerileridir.</Özetçe>
<Anahtar>Sosyal Sermaye, Kurumlar, Güven, Dinamik Tutarsızlık, Güvenilirlik</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyal Sermaye, Güven ve Belirleyicileri: Bir Panel Analizi</Başlık>
<Özetçe>Sosyal sermayenin varlığı ve ekonomik büyüme üzerindeki olumlu etkisi, son yıllarda yapılan çalışmalarda sosyal bilimcilerin hem fikir olduğu bir konu haline gelmiştir. Bu çalışmada, sosyal sermaye konusu iki açıdan araştırılmıştır. Birinci bölümde, sosyal sermayenin ne olduğu değerlendirildikten sonra; sosyal sermaye, güven ve ekonomik büyüme ilişkisini araştıran literatür üzerinde durulmuş, bir sosyal sermaye göstergesi olarak güven ile kişi başı milli gelir ilişkisi Türkiye ve AB ülkeleri için araştırılmıştır. Güvenin gelir üzerinde pozitif etkisi bulunmuştur. Çalışmanın ikinci bölümünde güveni belirleyen faktörler AB ve Türkiye için panel logit yöntemi ile araştırılmıştır. Sosyal sermayeyi belirleyen en önemli faktör olarak eğitim bulunmuştur.</Özetçe>
<Anahtar>Sosyal Sermaye, İktisadi Büyüme, Panel Logit, AB, Türkiye</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İçsel ve Dışsal Sosyal Sermaye Yaklaşımları Açısından Türk Toplumunun Sosyal Sermaye Potansiyeli: Ortadoğu Sanayi ve Ticaret Merkezi (OSTİM) Örneği</Başlık>
<Özetçe>Bu çalışmada Türk toplumunun sosyal sermaye potansiyelinin ne olduğu sorusuna verilecek cevabın, içsel ve dışsal sosyal sermaye yaklaşımlarına göre farklılaşabileceği ileri sürülmektedir. Türk toplumunun sosyal sermaye potansiyeli, içsel sosyal sermaye yaklaşımına göre düşük, dışsal sosyal sermaye yaklaşımına göre yüksek olarak değerlendirilebilmektedir. Çalışmada bu çelişki, Ankara OSTİM’de faaliyet gösteren örgütler arası ilişkiler incelenerek analiz edilmektedir. Analiz sonuçları, dışsal sosyal sermaye yaklaşımını destekler biçimde, işletme sahiplerinin, karşılıklı ekonomik çıkar temeline dayalı olarak zaman içinde oluşan arkadaşlık bağları yoluyla güven tesis edebildiğini ve sosyal sermaye yaratabildiğini göstermektedir.</Özetçe>
<Anahtar>İçsel sosyal sermaye, dışsal sosyal sermaye, güven, yerleşiklik</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Siyasal Kültür ve Sosyal Sermayenin Karşılaştırılması: Türkiye İçin Bazı Çıkarsamalar</Başlık>
<Özetçe>Bireylerin birbirlerine duydukları güvenin demokratik bir siyasal sistemin istikrarının korunmasında önemli bir işlevi olduğunu savunan sosyal sermaye ve siyasal kültür yaklaşımları, bu çalışmada, yöntem ve araştırma konuları açısından karşılaştırılmaktadır. Yapılan çeşitli kamuoyu araştırmaları Türklerin tanımadıkları ve kendilerinden farklı insanlara güvenmediklerini göstermektedir. Varolan güven açığının ilksel bağların hakim olduğu çeşitli dini, etnik ve hemşehri gruplarınca giderilebileceği ileri sürülmektedir. Makalede, ilgili yazın değerlendirildikten sonra, ademi merkezileşme ve özelleştirme sonucunda devletin kamu hizmetlerinden çekilmesiyle birlikte Türkiye’de sosyal sermayesi yüksek ilksel grupların hakim olduğu parçalanmış ve ayrışmış bir sosyal yapının oluşma riski tartışılmaktadır.</Özetçe>
<Anahtar>Siyasal Kültür, Sosyal Sermaye, Güven, Siyasal Katılım</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Sosyal Sermaye: Kamunun Trajedisi ya da Emeğin Sömürgeleştirilmesinde Yeni Bir Eşik</Başlık>
<Özetçe>Bu çalışma emeğin toplumsal yeniden üretim süreçlerinin, özel olarak da yoksulluk algısının nasıl dönüştürüldüğü sorusu açısından sosyal sermaye kavramını incelemektedir. Bu amaçla sosyal sermayenin yaslandığı şu iki kritik kavramsal aracı ele almaktadır: İlki toplumsal refahın özelleştirilmesine sosyolojik çerçeve de sağlayan bir mit olarak topluluklar; ikincisi ise, emeğin bütün toplumsal izlerini gündelik hayattan silerek kapitalist değerleri toplumsal değerlerimizin kaynağı haline getiren ve böylece kamu fikrinin ideolojik tasfiyesine de olanak sağlayan sermaye dili.</Özetçe>
<Anahtar>Sosyal sermaye, kamu, sosyal politika, yoksulluk, sermaye</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Bir Düşünüş Biçimi Olarak Postmodernizm ve Temel Parametreleri</Başlık>
<Özetçe>Çeşitli disiplinlerde kullanılmış olan “postmodern(izm)” terimi, oldukça biçimsiz ve belirsiz olduğundan dolayı, söz konusu terimi tanımlamak pek kolay değildir. Bununla birlikte postmodernizmin kullanıldığı bağlam göz önüne alındığı takdirde, söz konusu terimin ne anlam ifade ettiğine ilişkin bir tanıma ulaşmak olanaklıdır. Postmodernizm kavramının, çeşitli disiplinlerde görülmesi, aslında tek bir postmodernizm yerine, birden çok postmodernizm biçimlerinin olduğunu ima etmektedir. O bakımdan bu çalışmada, “postmodern söylem” biçiminde kavramlaştırılan postmodernizm, bir düşünce biçimi, veya felsefi bir kategori olarak ele alınmaktadır. Bu çalışmanın amacı ise postmodern söylemi ontolojik, epistemolojik ve etikpolitik düzeylerde çözümleyerek, söz konusu söylemin temel parametrelerini tespit etmektir.</Özetçe>
<Anahtar>postmodernizm, postmodern söylem, Foucault, Derrida, Lyotard, ontoloji, epistemoloji, etik-politik</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kohlberg’in Bilişsel Ahlâkî Gelişim Modelinden Yararlanan Etiksel Karar Verme Modellerinin Karşılaştırmalı Analizi</Başlık>
<Özetçe>Kohlberg’in geliştirmiş olduğu “bilişsel ahlâkî gelişim modeli”, örgütlerde etiksel karar verme sürecine ilişkin olarak geliştirilen modellerin çoğu için temel bir başvuru ve esin kaynağı olmuştur. Bu çalışmada yer verilen 10 etiksel karar verme modeli, Kohlberg’in kuramından ve modelinden büyük ölçüde yararlanan yazarlara aittir. Bu modeller, Kohlberg’in çalışmasından yola çıktıkları ya da onun izdaşlarının geliştirdikleri modellerden yararlandıkları için, aralarında önemli benzerlikler bulunmakta; ancak her biri ilgili yazına farklı açılardan katkılar sağlamaktadır. Çalışmada, önce Kohlberg’in modeli ayrıntılı şekilde incelenmekte; daha sonra ise sözü edilen modeller, özellikleri ve ilgili yazına olan katkıları açısından karşılaştırmalı bir analize tabi tutulmaktadır.</Özetçe>
<Anahtar>Etiksel Karar Verme, Etiksel Karar Verme Modelleri, İş Etiği, Bilişsel Ahlâkî Gelişim Kuramı, Kohlberg</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Küresel Kamu Malları: Hegemonya ve İstikrarın Küresel Ekonomi Politiği</Başlık>
<Özetçe>Son yıllarda, küresel kamu malları konusundaki ilgi giderek artmaktadır. Bu ilgi sadece kamu maliyesinde değil, iktisat, uluslararası ilişkiler ve siyaset bilimi gibi alanlarda da gözlenmektedir. Küresel kamu malları çok boyutlu özelliğinden dolayı, disiplinler arası bir konuma yerleşmektedir. Bu çalışmanın amacı, küresel kamu mallarının sunulmasında bir lider ve/veya hegemon devletin varlığını tartışmaktır. Bu bağlamda, hegemonik istikrar teorisi ve hegemonya tartışmaları uluslararası politik iktisat ve/veya küresel ekonomi politik literatürü kapsamında ele alınmaktadır.</Özetçe>
<Anahtar>Küresel Kamu Malı, Hegemonya, Hegemonik İstikrar Teorisi, Küresel Ekonomi Politik</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Cumhuriyet Ekonomisinin İlk Devalüasyonu:7 Eylül 1946</Başlık>
<Özetçe>7 Eylül 1946’da gerçekleştirilen ve Cumhuriyet ekonomisinin ilk devalüasyonu olma özelliğini taşıyan düzenlemeler, Türk iktisat tarihinin en önemli kararlarından birisidir. İç gelişmelerin etkisi olmakla birlikte, daha çok İkinci Dünya Savaşı sonrasında ortaya çıkan ABD önderliğindeki ekonomik ve siyasi değişim rüzgarlarının izlerini taşıyan bu operasyon, üretimi artırma, dış ticareti sağlıklı bir yapıya kavuşturma ve Uluslararası Para Fonu’na (IMF) üye olabilme gibi amaçları taşımaktadır. Ne var ki, uygulama süreci özellikle üretim ve dış ticaret alanlarında istenen başarıyı getirmediğinden, kararlar giderek artan biçimde kapsamlı eleştirilere maruz kalmıştır. Sonuçta, 7 Eylül 1946 tarihli devalüasyon, ülke dış ticaretinin hızlı şekilde liberalleşmesi amacını güden, ancak ekonomik ve siyasi açılardan yeterli analiz yapılamadığı için temel noktalarda başarılı olamayan bir politika olarak değerlendirilebilir.</Özetçe>
<Anahtar>Devalüasyon, Türkiye ekonomisi, Cumhuriyet Halk Partisi (CHP)</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Uluslararası Ortak Girişimlerde Mülkiyet Yapısı: Yönetsel Kontrol Düzeyinin ve Kültürel Farklılıkların Etkisi</Başlık>
<Özetçe>Bu çalışmada, uluslararası ortak girişimlerin (UOG) mülkiyet yapılarını betimleme ve açıklama amaçlarına kültürel kuram izlenerek ulaşılmaya çalışılacaktır. Temelde mülkiyet oranının, UOG’lerin kontrol derecesinin ve ortaklar arasındaki kültürel farklılıkların bir göstergesi olduğu yaklaşımından hareket edilmektedir. ISO’nun belirlediği ilk 500 firma içerisinde yer alan ve yabancı ortak oranı % 10-90 arasında değişen UOG’leri kapsayan bu görgül çalışmanın sonuçlarına göre, yabancı çokuluslu ortağın, mülkiyet yapısı içerisinde azınlık paya sahip olma olasılığını sadece yönetsel kontrol düzeyi etkilemektedir. Köken ve evsahibi ülke arasındaki kültürel farklılıkların yabancı çokuluslu ortağın UOG’lerinde azınlığa dayalı mülkiyet oranını olumlu yönde etkilemesi beklenirken, yapılan logit analizi sonucunda kültürel mesafe ile mülkiyet yapısı arasında istatistiksel olarak anlamlı bir ilişkinin olmadığı görülmektedir. Bu sonuç, UOG’lerin mülkiyet kompozisyonunda belirleyici faktörün, kültürel farklılıklardan ziyade, yatırım yapılan evsahibi ülkenin çoğunluk dünya ülkesi ve yabancı çokuluslu ortağın gelişmiş ülke kökenli olup olmamasına bağlı olduğunu ortaya koymaktadır.</Özetçe>
<Anahtar>Uluslararası ortak girişim, mülkiyet yapısı (giriş stratejisi), kültürel mesafe, yönetsel kontrol düzeyi, çoğunluk dünya ülkeleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İşsizlik Sigortasının Sosyal ve Ekonomik Etkileri</Başlık>
<Özetçe>Bu çalışmanın amacı, işsizlik sigortasının sosyal ve ekonomik etkilerini değerlendirmektir. Bu çerçeveden hareketle, çalışmamızda işsizlik sigortasının nitelikleri, sosyal ve ekonomik açıdan değerlendirilerek birtakım bulgulara ulaşmak amaçlanmaktadır. İşsizlik sigortası diğer sosyal güvenlik programlarından nitelik yönünden farklılıklar göstermektedir. Zira güvence altına aldığı işsizlik olgusu, ülke ekonomisindeki işleyişin doğrudan bir sonucu olarak ortaya çıkmaktadır. Buna karşı getirilen korunma sistemleri de toplumların içinde bulunduğu ekonomik ve sosyal yapıya bağlı olarak değişmeler göstermektedir. Dolayısıyla işsizlik sigortasının ekonomik ve sosyal etkileri, uygulanan programın tüm detaylarıyla ilişki halindedir.</Özetçe>
<Anahtar>İşsizlik Sigortası, Sosyal Güvenlik, İşten Çıkarmak</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Uluslararası Bankaların Düzenlenmesine Yönelik Yeni Bir Uygulama Olarak Basel-II ve Gelişmekte Olan Ülkelere Etkisi</Başlık>
<Özetçe>G-10 ülkelerinde bulunan ve uluslararası alanda faaliyet gösteren bankalar arasında ortak bir standart oluşturma ihtiyacı Basel-I’in yayınlanmasıyla sonuçlanmıştır. Uygulamaya konulmasının ardından etkisi büyük olmuş ve 100’den fazla ülke tarafından kabul edilmiştir. Ancak zamanla finansal piyasalardaki etkisini yitirmesine paralel olarak düzenlemeyi gözden geçirme gereği ortaya çıkmıştır. Buna yönelik olarak Basel-II Uzlaşısı 2004 yılında yayınlanmıştır. Bu yeni düzenleme daha duyarlı risk ölçüm yöntemlerine sahiptir. Basel-II’nin gelişmekte olan ülkeler üzerinde çeşitli etkilerinin olacağı öne sürülmektedir. Olumsuz ve olumlu bakış açıları olarak değerlendirilebilecek bu görüşler, söz konusu ülkelere verilen kredilerde yapısal değişiklilerin olması iddiasına karşılık, düzenlemenin etkisinin sınırlı olacağını öngören yaklaşımlardan oluşmaktadır.</Özetçe>
<Anahtar>BIS, Basel-I, uluslararası bankalar, Basel-II, gelişmekte olan ülkeler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kriz Sonrası Süreçte Türkiye Ekonomisinde Uygulanan Döviz Piyasası Müdahalelerinin Etkinliği</Başlık>
<Özetçe>Kur değişimlerinin etkileri, gelişmiş ülkeler ile yeni gelişen ülkeler arasında farklılaşmaktadır. Yeni gelişen ülkelerde kur değişimlerinin dış ticaret hadleri, dolarizasyon ve geçiş etkisi yoluyla enflasyon oranı üzerine önemli etkileri bulunmaktadır. Bu nedenle otoriteler, önemli büyüklükteki kur dalgalanmalarının olumsuz etkilerinden kaçınmak için, döviz piyasası müdahalelerine başvurmaktadırlar. Çalışmamızın temel amacı, döviz piyasalarına yapılan müdahalelerin döviz kurlarının düzeyi üzerindeki etkilerini incelemektir. Bu kapsamda çalışmamızda öncelikle ülkelerin döviz piyasalarına müdahale gerekçeleri incelenmektedir. Döviz piyasasına yapılan müdahalelerin, parasal taban üzerindeki etkilerinin, sterilizasyon politikaları çerçevesinde incelenmesi ve müdahalelerin döviz kurlarını etkileme yolları, çalışmamızın diğer konularını teşkil etmektedir. Çalışmamızın son bölümünde ise, Türkiye’de enflasyon hedeflemesi stratejisinin uygulandığı 2001 sonrası dönemde, kurların düzeyi üzerindeki etkilerinden hareketle, döviz piyasası müdahalelerinin etkinliği ile ilgili bir değerlendirme yapılmaktadır.</Özetçe>
<Anahtar>Döviz piyasası müdahaleleri, sterilizasyon politikaları, yeni gelişen ülkeler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Çanakkale 18 Mart Üniversitesi Gelibolu Piri Reis MYO Öğretim Üyesi</Başlık>
<Özetçe>Bu çalışmanın amacı, İMKB’de haftanın günü etkisinin olup olmadığını araştırmaktır. Bu anomali üzerine pek çok çalışma olmasına rağmen, son büyük ekonomik krizden sonraki dönemi kapsayan bir araştırma yoktur. Burada ilk olarak konu ile ilgili literatür özetlenmiş arkasından ampirik bir çalışma yapılmıştır. Çalışmanın ampirik bölümünde, 1 Ocak 2002-30 Haziran 2005 dönemine ait ve ayrıca alt dönemler olarak her bir yıla ait günlük İMKB 100 endeksi kapanış değerleri kullanılmıştır. Çalışmanın başlangıcındaki beklentimiz, yatırımcıların yatırım stratejilerinin “sakin” bir dönemde daha durağan hale geleceği yönündeydi. Bu beklentimiz fazlasıyla karşılanmıştır. Zira, 2003, 2004 ve 2005 yıllarında haftanın günlerinin ortalama getirileri istatistiksel olarak anlamsız bulunmuşlardır. Bu ise, günlük getiriler arasında anlamlı bir farklılığın olmadığını göstermektedir.</Özetçe>
<Anahtar>Haftanın günü etkisi, Pazar anomalileri, Takvim anomalileri, Mevsimsellikler, Zayıf form etkinlik, İstanbul Menkul Kıymetler Borsası</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de İllerarası Fiyat Yakınsaması</Başlık>
<Özetçe>Satın alma gücü paritesi (SGP) ülkeler arası fiyat seviyesi ve nominal kur dinamiklerini incelemektedir. SGP araştırmalarında tatminkâr sonuç alınmaması ve fiyat dinamiklerinin daha iyi araştırılması için aynı ülke içindeki şehirlerin fiyat seviyelerinde yakınsama olup olmadığı araştırılmaya başlanmıştır. Yapılan çalışmalarda genelde fiyat yakınsamasının olduğu sonucuna ulaşılmışsa da, yakınsama süresi beklenenden uzun çıkmıştır. Bu çalışmada Türkiye’nin 19 ilinin TÜFE’sinde yakınsama tek değişkenli ve panel birim kök metotlarıyla incelenmiş ve istatistiksel olarak yakınsamanın olmadığı sonucuna ulaşılmıştır. Yarı ömür diğer çalışmalardan çok daha yüksel olan 13 sene bulunmuştur.</Özetçe>
<Anahtar>Satın alma gücü paritesi, fiyat yakınsaması, panel birim kök sınaması</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kuruluş Yeri Seçiminin Fuzzy Topsis Yöntemi ile Belirlenmesi: Deri Sektörü Örneği</Başlık>
<Özetçe>Dericilik sektörü iç ve dış krizlerden etkilense de ekonominin temel dinamiklerinden biri olmaya devam etmektedir. Sektörün içinde bulunduğu tehditler; pazardaki daralma, dövizdeki gerileme, maliyetlerdeki artışlar, teknoloji ve altyapı eksikliklerinden kaynaklanmaktadır. Sektörün temel açılımı dış pazarlardır. Bu alanda başta Çin olmak üzere önemli rakipler bulunmaktadır ve rakiplerine karşı sektörün en önemli avantajlarından biri de maliyetlerin düşüklüğüdür. Kuruluş yeri seçiminde şimdiye kadar matematiksel, finansal ve tecrübeye dayalı yöntemler kullanılmaktadır. Bu çalışmada klasik yöntemlerden farklı olarak çoklu kriterlere dayalı karar verme tekniklerinden “Fuzzy TOPSIS (Tecnique for Order Preference by Smilarity to Ideal Solution)” yöntemi kullanılacaktır. Çalışmada amacımız Fuzzy TOPSIS yönteminin bu tür problemlerde başarısını ve kullanım kolaylığını göstermek, yaygınlaşmasını sağlamaktır..</Özetçe>
<Anahtar>Fuzzy TOPSIS Yöntemi, dericilik sektörü, kuruluş yeri seçimi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye Ekonomisinde İş Çevrimlerinin Tarih ve Süre Aralıklarının Tespiti</Başlık>
<Özetçe>Bu çalışma, Türkiye ekonomisinde yaşanan dönüm noktalarını ve dolayısıyla iş çevrimlerinin temel özelliklerini incelemeyi amaçlamaktadır. Bu amaçla, parametrik olmayan Hodrick ve Prescott (1997, HP) ve Baxter ve King (1999) filtreleme yöntemleri klasik ve büyüme iş çevrimlerini ayrıştırmak için kullanılmıştır. HP filtrelemesinde kullanılan optimal pürüz giderici (smoothing parameter) değeri, diğer çalışmalardan farklı bir şekilde, istatistiksel olarak tahmin edilmiştir. Çevrimlerin dönüm noktalarının tespitinde Bry ve Boschan (1971) prosedürü temel alınmıştır. Çalışmada, üç tam klasik iş çevrimi belirlenmiş ve çevrimlerin iki ile altı yıl aralığında gerçekleştiği ortaya konulmuştur. Klasik iş çevrimlerinin aksine, büyüme iş çevrimlerinin yaklaşık olarak simetrik bir yapıda olduğu belirlenmiştir. Bulgular, Türkiye ekonomisindeki çevrimlerin, gelişmekte olan ülkelerin çevrim karakteristikleriyle uyum sağladığını göstermektedir.</Özetçe>
<Anahtar>Türkiye Ekonomisi, İş Çevrimi, Dönüm Noktaları, Sanayi Üretimi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de İller Arası Gelir Eşitsizliğinde Teşvik Politikasının Rolü: Bir Ayrıştırma Analizi</Başlık>
<Özetçe>Bu çalışmanın amacı, 5084 sayılı teşvik kanunundan yararlanacak iller ve diğer iller arasındaki gelir eşitsizlik katsayılarını 1979-2000 yılları için genelleştirilmiş entropy ayrıştırma yöntemi ile tespit etmek ve bu kanunun iller arası gelir eşitsizliğini önlemeye yönelik ne tür bir katkısının olabileceğine dair ön durum değerlendirmesini yapmaktır. Tüm iller arasında ilgili dönem boyunca hem Gini, hem de Theil eşitsizlik endeksi ile kişi başına düşen gelir eşitsizliğin arttığa yönelik bulgular elde edilmiştir. Teşvikli ve teşviksiz gruplar arası eşitsizlik de zaman içerisinde artış göstermiştir. Ayrıca toplam eşitsizliğe teşvikli grubun katkısının zaman içinde arttığı, teşviksiz grubun katkısının ise azaldığı yönünde sonuçlara ulaşılmıştır. Teşvik kapsamına alınan il sayısının arttırılması ise, teşvikli grubun grup içi eşitsizlik üzerindeki olumsuz etkisini daha fazla arttırmaktadır. Buna göre, uygulamanın başarılı olabilmesi için teşvikten faydalanan grubun kendi içindeki eşitsizliğin azaltılması gruplar arası eşitsizliğin azaltılmasından daha önemli olabileceği sonucuna varılmıştır.</Özetçe>
<Anahtar>Gelir Eşitsizliği, Ayrıştırma, Gini ve Theil Endeks, Teşvik Politikası</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’nin Tüketim Fonksiyonu: Parçalı Hata Düzeltme Modeli Bulguları</Başlık>
<Özetçe>Tüketim fonksiyonu ile ilgili bir dizi yaklaşım olmakla birlikte, bu modellerinin ampirik testlerinde, verilerin elde edilmesinde ve düzenlenmesinde yaşanan zorluklar nedeniyle sorunlar yaşanmaktadır. Bu nedenle, her ülkenin kendi ülkesine uygun verileri kullanarak, tüketim davranışını açıklayacak güvenilir bir makroekonomik model geliştirmesi önem taşımaktadır. Bu çalışmanın amacı, Türkiye’nin tüketim fonksiyonunu Hayat Devresi-Sürekli Gelir Hipotezi çerçevesinde analiz etmektir. Çalışmanın, Türkiye’de tüketim fonksiyonu ile ilgili yapılan diğer çalışmalardan farkı, Geweke ve Porter-Hudak (1983) parçalı eşbütünleşme yaklaşımını kullanarak değişkenlerin parçalı yapısını dikkate almış olmasıdır. Çalışmanın sonuçlarına göre, Türkiye’de tüketicilerin, Hayat Devresi-Sürekli Gelir Hipotezinin öngördüğü şekilde davrandığı görülmüştür.</Özetçe>
<Anahtar>Tüketim Fonksiyonu, Durağanlık, Parçalı Eşbütünleşme, Uzun Hafıza</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’deki Emeklilik Fonlarının Performans Ölçümü Ve Fon Yöneticilerinin Zamanlama Yeteneği</Başlık>
<Özetçe>Bu çalışmada Ocak 2004 – Haziran 2006 tarihleri arasında kalan dönemde Türkiye’deki 46 adet emeklilik fonunun performansı ve fon yöneticilerinin zamanlama kabiliyeti ölçülmeye çalışılmıştır. Bu amaçla farklı performans ölçüm teknikleri ve zamanlama testleri emeklilik fonlarına uygulanmış ve çıkan sonuçlar yorumlanmıştır. Sonuç olarak fonların performans sıralamasını veren ölçütlerin fon grupları dahilinde birbirine benzer sıralamayı verdikleri ve gerçek anlamda piyasa zamanlaması yeteneğine sahip olan emeklilik fonu sayısının çok az olduğu sonucuna ulaşılmıştır.</Özetçe>
<Anahtar>Emeklilik Fonu, Performans Ölçümü, Piyasa Zamanlaması</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Risk Altında Zamanlararası Tercihler: Alternatif Bir Fayda Fonksiyonu</Başlık>
<Özetçe>Dinamik stokastik genel denge modellerinde tercihlerin belirlenmesi için geleneksel olarak kullanılan fayda fonksiyonunun önemli dezavantajları söz konusudur. Beklenen Fayda temelli geleneksel fayda fonksiyonu zamanlararası ikame esnekliği katsayısını, riskten kaçınma katsayısının tersi olacak şekilde kısıtlamaktadır. Bu çalışma Beklenen Fayda temelli fayda fonksiyonu ile ilgili sorunları değerlendirerek, Epstein ve Zin (1989;1991) tarafından geliştirilen alternatif fayda fonksiyonunun avantajlarını ele almaktadır. Bu alternatif fayda fonksiyonunun en önemli avantajı zamanlararası ikame esnekliği katsayısı ve riskten kaçınma katsayısı arasındaki ilişkiyi kaldırmasıdır.</Özetçe>
<Anahtar>Zamanlararası Tercihler, Beklenen Fayda, Zamanlararası İkame Esnekliği, Riskten Kaçınma</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Analitik Hiyerarşi Süreci ile Müşteri Şikayetlerinin Analizi</Başlık>
<Özetçe>Bu çalışmada, otomobillerle ilgili en fazla şikayet edilen problemler analiz edilmeye çalışılmıştır. Veriler şikayetvar.com adlı web sitesinin içeriğinde bulunan veri tabanından elde edilmişlerdir. Ardından bu şikayetlere ilişkin ikili karşılaştırma matrisleri oluşturulmuş ve bu matrisler AHP’ de değerlendirilmiştir. Uygulamada Expert Choice paket programından yararlanılmıştır. Sonuç olarak Avrupa orjinli otomobillerin ABD ve Uzakdoğu orjinli otomobillerden daha sorunlu olduğu ortaya konulmuştur.</Özetçe>
<Anahtar>Analitik Hiyerarşi Süreci, Müşteri Şikayetleri, Analitik Hiyerarşi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Politik Davranış Boyutları: Bir Ölçek Geliştirme Çalışması</Başlık>
<Özetçe>Bu çalışmada bütüncül bir bakış açısıyla, bir kurumda karşılaşılan politik davranışların neler olduğu ortaya konmaya ve bu amaca yönelik olarak bir politik davranış ölçeği geliştirilmeye çalışılmıştır. Farklı kurum ve bölümlerde çalışan 290 kişilik bir örneklem ile ölçeğin geliştirilmesi ve sınanması gerçekleştirilmiştir. Bu çalışmada politik davranışın işe vuruk tanımı, “kurumun kabul edilen normlarıyla tutarlı olmayan, kişinin kendi çıkarlarına hizmet eden, kurum hedefleri düşünülmeden hatta kurum hedeflerine ters düşse bile yapılan davranışlar” olarak yapılmıştır (Ferris, Russ ve Fandt, 1989; Gandz ve Murray, 1980; Porter, Allen ve Angle, 1981). Yapılan analizlerde kurumlarda karşılaşılan politik davranışların “Tavizci Davranmak”, “İkiyüzlü Davranmak”, “Göze Girmeye Çalışmak”, “Koalisyon Kurmak”, “Karşılıklı Çıkar Gözetmek”, “Üst Yönetime Yaranmaya Çalışmak” olarak adlandırılan faktörler altında ve bu faktörlerin de “Yatay Politik Davranışlar” ve “Dikey Politik Davranışlar” olarak iki temel grup altında toplandığı ortaya çıkmıştır.</Özetçe>
<Anahtar>Politik Davranış, Politik Davranış, Boyutları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Ekolojik Ayak İzinin Kavramsal İçeriği ve Akdeniz Üniversitesi İktisadi ve İdari Bilimler Fakültesi’nde Bireysel Ekolojik Ayak İzi Hesaplaması</Başlık>
<Özetçe>Sanayileşme, kentleşme, teknolojik ilerlemeler ve hızlı nüfus artışı nedeniyle ekolojik sorunlar 1980’lerden beri tüm dünyanın temel problemlerinden biri olmuştur. Ekolojik ayak izi hesaplamaları ekolojik bilinci artırmak için ekolojik yıkımın farklı boyutlarına dikkat çekmektedir. Ekolojik ayak izi, doğal değerlerin sürdürülebilmesi için gerekli olan biyolojik üretken alan miktarını ortaya koymaktadır. Araştırmada bireysel ekolojik ayak izlerinin hesaplanması amacıyla Akdeniz Üniversitesi İktisadi ve İdari Bilimler Fakültesi öğrencileri ve çalışanlarına uygulanan anketin sonuçları sunulmuştur. Yapılan çalışmada toplam 1886 bireyden oluşan araştırma evreni içinden 241 kişiye bireysel ekolojik ayak izi anketi uygulanmıştır. Araştırmada cinsiyet, yaş, gelir, meslek, tüketim kalemleri bazında hesaplanan yiyecek, atık, konut, ulaşım ayak izleri T Testi ve Kruskal Wallis H Testi uygulanarak analiz edilmiştir. Yapılan analizler sonucunda cinsiyete göre ekolojik ayak izi oranlarının değişmediği, gelir arttıkça tüketimin artmasına paralel olarak toplam ayak izinin arttığı, mülk ve otomobil sahibi olanların ve gelir düzeyi diğer meslek gruplarına göre daha yüksek olan öğretim elemanlarının ayak izi büyüklüklerinin daha fazla olduğu saptanmıştır.</Özetçe>
<Anahtar>Ekolojik ayak izi, ekolojik yıkım, biyolojik üretken alan, ekolojik bilinç</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Modern Prens’ten ‘Post-Modern Prens’e: Gramsci’nin Siyasal Parti Kuramı Üzerine</Başlık>
<Özetçe>Bu çalışmada Antonio Gramsci’nin siyasal parti kuramı incelenmektedir. Gramsci’nin kuramında siyasal partiler iki farklı düzeyde ele alınmaktadır. Gramsci, bir yandan siyasal partileri liberal demokrasinin işleyişindeki ve yönetici sınıfın hegemonyasının örgütlenmesindeki konumuyla ele alırken, diğer yandan da yeni bir toplumun kuruluşuna yönelik dönüştürücü toplumsal iradenin oluşturulması sürecinde oynadıkları rollerin kuramını geliştirmişti. Bu doğrultuda, çalışmada, ilk olarak, Gramsci’nin modern liberal demokrasilerin işleyişi ve bu süreçte siyasal partilerin üstlendiği işlevlere ilişkin kuramı incelenmektedir. Çalışmanın ikinci bölümünde de, dönüştürücü toplumsal iradenin oluşturulması sürecinde siyasal partilerin örgüt ve işleyiş sorunları konusundaki görüşleri incelenmektedir. Çalışmanın son bölümünde ise, Gramsci’nin “modern prens” metaforu ile ortaya koyduğu dönüştürücü toplumsal irade sorununu “postmodern prens” metaforu çerçevesinde sürdüren güncel kuramsal çabalar incelenmektedir.</Özetçe>
<Anahtar>Hegemonya, liberal demokrasi, siyasal parti, modern prens, yeni toplumsal</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Enflasyon Hedeflemesi ve Dalgalı Döviz Kuru: Bazı Ülke Deneyimleri</Başlık>
<Özetçe>Bu çalışmanın temel amacı, enflasyon hedeflemesi rejimini kabul etmiş bazı ülkelerde döviz kuru politikası ile enflasyon hedeflemesi arasındaki ilişkiyi incelemek ve bu ülke deneyimlerinden bazı dersler çıkarmaktır. Dalgalı döviz kuru ve enflasyon hedeflemesi rejimini benimsemiş ülke deneyimleri olumlu sonuçlar vermektedir. Enflasyon hedeflemesi rejiminin kredibilitesi, enflasyonu ve döviz kurundan enflasyona geçişkenliği azaltmaktadır. Dalgalı döviz kuru ve enflasyon hedeflemesi politikaları, özel sektörün döviz kuru riskini içselleştirmesine büyük katkı sağlamaktadır. Özel sektör, döviz kuru belirsizliği ile mücadele etmeyi öğrenmektedir. Finansal piyasalar gelişirken, döviz piyasasına müdahalelerinin etkinliği azalmaktadır. Güçlü finansal piyasalar, türev piyasalarındaki önemli gelişmeler, döviz kurundaki enflasyona geçişkenlikteki azalma, para politikalarının etkinliğinin artmasına katkı sağlamakta ve döviz piyasalarına müdahale etme gerekçelerini azaltmaktadır. Döviz piyasasına merkez bankalarının döviz piyasalarına müdahaleleri, büyük ölçüde döviz kurundaki oynaklığa odaklanmaktadır.</Özetçe>
<Anahtar>Enflasyon hedeflemesi, dalgalı döviz kuru, merkez bankaları, döviz kuruna müdahale</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Dünya Ticaret Örgütü Kısıtları Kapsamında Tarımda Fark Ödeme Desteği ve Türkiye İçin Transfer Etkinliği Uygulaması</Başlık>
<Özetçe>Bu çalışmada, Türkiye’nin kısa dönemde uygulayabilmesi amacıyla alternatif bir tarım politikası senaryosu geliştirilmektedir. Senaryo, Dünya Ticaret Örgütü’nün tarım sektörüne ve dış ticarete ilişkin son yaptırımlarını dikkate alarak oluşturulmakta ve fark ödeme sistemini temel politika aracı olarak benimsemektedir. Çalışma, Türkiye için stratejik öneme sahip olduğu düşünülen buğday ve şekerpancarı yanında, Türkiye’nin arz açığı bulunan ve önemli endüstri bitkileri olduğu düşünülen pamuk ve ayçiçeği üzerine odaklanmaktadır. Politika senaryosunun ampirik etkileri transfer etkinliğinin hesaplanması ile bulunmaktadır. Tarım alanları mülkiyetinde, tarım sektörü işgücü piyasasında ve girdi kullanımında büyük boyutta değişiklikler beklenilmemesi transfer etkinliğinin kısa ve orta dönemde fazla değişmemesine ve genel olarak sektör dışına gelir transferinin yüksek olmasına yol açmaktadır.</Özetçe>
<Anahtar>Fark ödeme sistemi, Dünya Ticaret Örgütü, transfer etkinliği</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Konaklama İşletmelerinde Kadın Yöneticilerin Cam Tavan Algısı: Antalya İlinde Bir Araştırma</Başlık>
<Özetçe>Bu ara tırma, konaklama işletmelerindeki kadın yöneticilerin kariyer engelleri ve cam tavanın varlığına ilişkin algılamalarını incelemeyi amaçlamaktadır. Çalışma Antalya ve çevresindeki konaklama işletmelerinde çalışan 151 kadın yönetici ile yapılmıştır. Bulgular, konaklama işletmelerindeki kadın yöneticilerin cam tavanın varlığını tüm soğukluğu ile hissettiklerini ortaya koymuştur. Çoklu regresyon analizi sonucunda basmakalıp yargılar, ayrımcılık, rol çatışması ve rehberden yoksun olma temel kariyer engelleri olarak saptanmıştır. “Kadınların kurumlarına bağlılığı güçlü değildir” ve “kadınlar zorluklar karşısında dayanıklı değillerdir” anlayışı, kadın yöneticilerin kariyerlerini olumsuz etkileyen önemli basmakalıp yargılar arasında bulunmuştur. Araştırmada konaklama işletmelerinde çalışan kadın yöneticilerin, ücret, eğitim ve terfi olanakları açısından daha fazla ayrımcılığa uğradıkları algısına sahip oldukları bulunmuştur. Kadın yöneticilerin büyük ölçüde, iş ve aile rolleri arasında mücadele etmek zorunda kalmaları ve bir rehbere sahip olamamaları durumunda cam tavanı daha yoğun hissettikleri diğer bir bulgudur. Yaş ve kıdem cam tavan algısını etkilememekte, ancak evli olanlar cam tavanı daha yoğun olarak hissetmektedirler.</Özetçe>
<Anahtar>Cam tavan, kariyer engelleri, kariyer engelleri, konaklama işletmeleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Pazarlama Araştırmalarında Çok Boyutlu Ölçekleme Analizi: Üniversite Öğrencilerinin Marka Algısı Üzerine Bir Araştırma</Başlık>
<Özetçe>Bir algısal haritalama tekniği olarak çok boyutlu ölçekleme (ÇBÖ ) analizinin kullanımını konu alan çalışma, (1) ÇBÖ analizinin teorik zeminde incelenmesi, (2) analizin pazarlama araştırmalarındaki önemi ve kullanımını örneklendirme olmak üzere iki temel amaca hizmet etmektedir. Spor ayakkabıları üzerine yapılan marka algısı araştırması, çarpıcı sonuçları yansıtmakta ve işletmelerin, ilgili pazarda, gelecek stratejilerini belirlemelerinde önemli bir yol haritası sunmaktadır. ÇBÖ analizi çıktıları, işletmelere, gerek rekabet yarışında ayrıcalıklı bir konum kazanmada gerekse pazardaki boşlukları tespit ederek, bu boşluklarda da konumlanmanın avantaj sağlayıp sağlayamayacağını değerlendirmede önemli bakış açıları kazandırmaktadır.</Özetçe>
<Anahtar>Çok boyutlu ölçekleme analizi, algısal haritalama tekniği, pazarlama araştırması, marka algısı</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Avrupa Birliği Rusya ve ABD’nin Avrupa Güvenliğine Farklı Yaklaşımlarının Transatlantik İttifakına Etkileri</Başlık>
<Özetçe>ABD bir yandan Avrupa güvenliği için sağladığı mali ve askeri taahhütleri azaltırken, diğer yandan Avrupa güvenliğinde o tarihe kadar oynadığı düzenleyici rolü sürdürmeye çalışmaktadır. Biten Soğuk Savaş, ABD’nin çift kutuplu düzen içinde üstlendiği Avrupa güvenliğinden sorumlu rolünü ve görev tanımı buna göre yapılmış NATO gibi uluslararası bir örgütün devamlılığını, meşruiyet tartışmalarının odağına taşımıştır. AB ve NATO’nun gelecekte üstleneceği güvenlik rolünün tanımı ancak AB-Rusya-ABD arasında varılacak bir uzlaşı ile yapılırsa işlerlik kazanacaktır. Aksi takdirde transatlantik ittifakı içerisinde derinleşecek olan çatlak AB’nin yakın çevresineki kazanımlarını ve Rusya ile ilişkilerini de tehdit edecektir.</Özetçe>
<Anahtar>Avrupa Birliği, NATO, Rusya, ABD, enerji güvenliği</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Avrupa Birliği’nin Gelişiminde Genişleme ve Derinleşme Süreci Arasındaki Diyalektik İlişki</Başlık>
<Özetçe>Avrupa’nın birleşmesine ilişkin fikirler ve ilk önerilerin bütün Avrupa ülkelerinde hemen hemen eşzamanlı olarak İkinci Dünya Savaşı sırasında yaşanan son derece olumsuz tecrübelerle savaşın doğurduğu kötü sonuçlar üzerine ortaya çıktığı herkesçe bilinmektedir. Bugün bu gelişmenin üzerinden elli yılı aşkın bir süre geçmiştir.</Özetçe>
<Anahtar>Avrupa Birliği’nin Gelişiminde , Genişleme Derinleşme Süreci , Arasındaki Diyalektik İlişki</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İşletme Eğitiminin Ahlaki Değerlendirmeler Üzerindeki Etkisi</Başlık>
<Özetçe>Bu çalışmanın temel amacı işletme eğitiminin karar verme sürecinde ahlaki değerlendirme ortalamaları ve eğilimleri üzerindeki etkisini irdelemektir. Ahlaki eğilimler iş ahlakı alanını en fazla temsil eden deontoloji, adalet ve faydacılık yaklaşımları çerçevesinde incelenmiştir. İşletme eğitiminin etkisini incelemek üzere İşletme, Uluslararası İlişkiler ve İstatistik Bölümleri 1. ve 4. sınıf öğrencilerinden oluşan örneklemler kullanılmıştır. Ahlaki değerlendirme ortalamalarını ve eğilimlerini belirlemek amacıyla 7 ayrı senaryonun kullanıldığı çalışmanın sonuçları işletme öğrencilerinin kontrol grubunda yer alan diğer bölüm öğrencilerine göre daha çok deontolojik ahlaka dayalı gerekçelendirmelere yöneldiklerini göstermektedir.</Özetçe>
<Anahtar>Ahlak, Ahlaki Eğilimler, Ahlaki Karar Verme</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Örgütsel Yapılarda Romantik İlişkiler: Algılanan Güdüler ve Davranış Değişiklikleri Üzerine Bir Araştırma</Başlık>
<Özetçe>Bu çalışmanın amacı, çalışanların (gözlemcilerin) algılarına göre, işyerinde romantik ilişki yaşayan bireylerin işyeri romantizmine yönelmelerinde oluşturdukları güdü oluşumlarını ve davranış değişikliklerini belirlemektir. Araştırma sonucunda işyeri romantizmi içindeki taraflarda daha çok kayırmacılık davranışının görüldüğü, işyeri romantizmine kadınların aşk güdüsüyle, erkeklerin ise ego güdüsüyle yöneldiği tespit edilmiştir. Ayrıca, araştırmaya katılan gözlemcilerin daha önce işyeri romantizmi yaşamaları ile işyerinde yaşanan romantik ilişkileri onaylamaları arasında anlamlı bir ilişki bulunmamıştır.</Özetçe>
<Anahtar>İşyeri Romantizmi, Algılanan Güdüler, Davranış Değişiklikleri</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Yeni Kamu İşletmeciliği Yaklaşımının Temel Değerleri Üzerine Bir İnceleme</Başlık>
<Özetçe>Kamu yönetiminde işletme yönetimi değerlerinin egemen kılınması yönündeki reformlar, Yeni Kamu İşletmeciliği (YKİ) yaklaşımı çerçevesinde kavramlaştırılmaktadır. Bu çalışmada, Yeni Kamu İşletmeciliği yaklaşımının gelişimine değinilecek ve dayandığı temel değerler irdelenecektir. Yeni Kamu İşletmeciliği ve klasik kamu yönetimi, temel değerleri açısından farklılaşmakta, bu temel değerler de demokrasi konusundaki yorumlarında belirginlik kazanmaktadır. Bu doğrultuda akımların temel değerleri, Yeni Kamu İşletmeciliği’nin öne çıkardığı birey merkezli demokrasi ve klasik kamu yönetiminin öncelikleri arasında yer alan toplum merkezli demokrasi kavramları ekseninde, literatür taramasına dayalı eleştirel bir yaklaşımla tartışılacaktır. Yeni Kamu İşletmeciliği ve klasik kamu yönetimi savunucularının demokrasi konusundaki yorumları bu doğrultuda ele alınacaktır.</Özetçe>
<Anahtar>Yeni Kamu İşletmeciliği, Değerler, Toplum Merkezli Demokrasi, Birey Merkezli Demokrasi, Refah Devletinde Dönüşüm</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Avrupa Birliği’nin Orta Asya Politikasının Analizi: Proje Bazlı Yaklaşımdan Stratejik İşbirliği Anlayışına Geçiş</Başlık>
<Özetçe>Orta Asya bölgesi, enerji kaynakları ve jeopolitik konumu nedeniyle, Avrupa Birliği için stratejik bir öneme sahiptir. Bu durumdan ötürü, Birlik, 1991 yılından itibaren, Orta Asya devletleri ile ikili ilişkilerini geliştirirken, bölgenin kalkınması için bölgesel projelerde aktif rol üstlenmiştir. Birlik ile bölge ülkeleri arasındaki ticari ilişkilerde gelişme göstermektedir. Ancak Birliğin, bölgesel stratejilerinde ifade ettiği hedeflerini kısa vadede hayata geçirmesi mümkün değildir. Çünkü bölge rejimleri otoriter anlayışı benimsemiştir. Birlik üyeleri, kendi stratejik çıkarlarına zarar gelmemesi için demokratikleşme konusunda bölge ülkelerine baskı yapılmasına karşı çıkmaktadır. Yine de Birliğin, bölge projelerine mali ve teknik sağlaması ve bölge ülkeleriyle Ortaklık ve İşbirliği Antlaşmaları çerçevesinde ilişkilerini geliştirmesi, bölge istikrarına ve kalkınmasına olumlu etki yapmaktadır.</Özetçe>
<Anahtar>TACIS, PCA, Avrupa Birliği, Orta Asya, Avrupa Güvenlik Stratejisi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Gıda Güvenliği ve Kalite Standartlarının Gıda İmalat Sanayinde Yoğunlaşmaya Etkisi</Başlık>
<Özetçe>Son 15 yıllık dönemde gıda güvenliği önemli bir konu haline gelmiştir. Bu alanda iki uluslararası uygulama öne çıkmaktadır: HACCP ve izlenebilirlik. Firmalar gıda piyasalarında rekabet edebilmek için gıda sağlık ve kalite standartlarını uygulamak zorundadır. Ampirik araştırmalar büyük firmaların küçük firmalara göre uyma maliyetlerini (compliance-costs) karşılamada ölçek ekonomisinden dolayı daha avantajlı olduğunu göstermektedir. Bu alanda yapılan az sayıdaki araştırmalar, gıda güvenlik standartlarından kaynaklanan uyma maliyetlerinin son dönemlerde gıda sanayi sektöründe artan yoğunlaşmada etkili olduğunu belirtmektedir. Türkiye’de gıda güvenlik standartları sertifikasına sahip imalatçı firma sayısı giderek artmasına karşın küçük ölçekli firmaların büyük çoğunluğunda hala gıda üretim izni alabilmek için zorunlu olanların dışında kalan gıda güvenlik sertifikası yoktur.</Özetçe>
<Anahtar>Uyma Maliyeti, Gıda Güvenlik Standartları, HACCP, İzlenebilirlik, Gıda Sanayide Yoğunlaşma</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Para Politikası Araçlarının Etkinliği Perspektifinden Türkiye’de Zorunlu Karşılıkların GSYİH ve Yatırımlar Üzerindeki Etkileri:1987–2004 Dönemine İlişkin Ekonometrik Analiz</Başlık>
<Özetçe>Zorunlu karşılık oranı, para politikasının en etkin araçlarından biridir. Zorunlu karşılık oranlarındaki değişikliklerin etkisine makroekonomik perspektiften bakıldığında bankacılık kesiminden daha çok büyümeye etkisi daha dikkat çekicidir. 1987-2004 dönemini kapsayan ve zaman serilerini kullandığımız ekonometrik çalışmada, Türkiye’de ilk kez zorunlu karşılık oranlarındaki değişmeler ile büyüme ve yatırımlar arasındaki ilişkiler incelenmiştir. Yapılan analiz sonuçlarına göre, zorunlu karşılık oranlarındaki değişme ile büyüme ve yatırımlar arasında kısa dönemde istatistiki olarak anlamlı bir ilişki yoktur. Bununla birlikte uzun dönemde, zorunlu karşılık oranlarındaki değişme ile büyüme ve yatırımlar arasında anlamlı bir ilişki bulunmuştur. Uzun dönemde IMKB kazançları ile büyüme arasında anlamlı, yatırımlar ile anlamsız bir ilişki gözlenmiştir.</Özetçe>
<Anahtar>Zorunlu Karşılıklar, Yatırım, Büyüme, ARDL Testi</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de Finansal Serbestleşme ve Emek Piyasasının Yapısal Dönüşümü (1980–2006)</Başlık>
<Özetçe>Kalkınma iktisadının bir disiplin olarak ortaya çıktığı günden bugüne kadar, emek çalışmaları bu disiplin içinde kendine yer bulmuştur. Yapılan çalışmalar daha çok iç göç, ücretler ve denge ücretinin belirlenmesi, emek arzı ve talebi, marjinal ürün ve maliyet üzerinde yoğunlaşmıştır. Kurulan modeller ve varsayımlar gereği, her şeyin denge çerçevesinde ele alınması ve sınıf ilişkilerinin görmezden gelinmesi, ana akımın (neoklasik iktisadın) kalkınma iktisadında da belirleyici olduğunun bir göstergesidir. Yapılacak tezde bu çalışma alanının seçilmesinin temel nedeni, kalkınma iktisadı içinde zaten az olan emek çalışmalarının büyük kısmının, aslında açıklamaya çalıştıkları konuyu tam olarak açıklayamamasıdır. Bunun kuşkusuz en büyük nedeni emeğe ilişkin yanlış varsayımların yapılması ve tarihsel-toplumsal ilişkilerin görmezden gelinmesidir. Türkiye’de finansal liberalizasyon ve emek piyasasının yapısal dönüşümünü ayrı ayrı ele alan pek çok çalışma bulunsa da bu iki değişken arasındaki ilişki çok az sayıda çalışmada irdelenmiştir. Sadece Türkiye’de değil dünyada da ekonomistler, makroekonomik düzeyde, sermaye hareketliliğinin (emek-sermaye ilişkisi açısından değerlendirildiğinde) emeğin göreceli konumunu nasıl etkilediği sorusuna az önem vermişler ve üzerinde çok durmamışlardır. Bu çalışmada amaç eksik kalan bu yönü vurgulamak ve iki değişken arasındaki ilişkiyi eleştirel bir yaklaşımla ortaya koymaktır.</Özetçe>
<Anahtar>Türkiye’de Finansal Serbestleşme, Emek Piyasasının , Yapısal Dönüşümü</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Küresel Kamusal Bir Mal: Finansal İstikrar</Başlık>
<Özetçe>Küresel kamusal mallar faydasından kimsenin dışlanamadığı ve tüketiminde bireyler arasında bir rekabetin olmadığı, faydası ülkelere, dünyadaki pek çok insana ve gelecek nesillere yayılan mallardır. Potansiyel bir kamusal kötü olan finansal istikrarsızlık diğer ülkelere de yayıldığı için finansal istikrar bir küresel kamusal maldır. Finansal istikrarsızlık, negatif dışsallık, asimetrik bilgi ve finansal kurumlarda istikrarsızlık gibi çeşitli piyasa başarısızlıkları yaratır. Piyasa başarısızlıkları ve finansal piyasaların istikrarsızlığa eğilimli yapısı bu piyasalara kamusal ilginin gerekçesini oluşturmaktadır. Finansal istikrarsızlığın diğer piyasalara ve ülkelere yayılma özelliği uluslararası kurumların küresel finansal istikrarın sağlanmasındaki rolünü artırmaktadır.</Özetçe>
<Anahtar>Küresel Kamusal Mallar, Finansal İstikrar, Kamusal Kötüler</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Beklenen Kayıp Yöntemi İle Riske Maruz Değer Analizi</Başlık>
<Özetçe>Uygulamalı çalışmalar, finansal varlık getirilerinin şişman kuyruklu olduklarını ve büyük bir kısmının volatilite kümelenmesi ve asimetri ile karakterize edildiklerini göstermektedir. Bu çalışmada, iki farklı dönem (normal ve kriz) açısından çeşitli dağılımlara göre Genelleştirilmiş Asimetrik Üslü ARCH (APGARCH) modeli uygulanarak günlük hisse senedi getirileri için Riske Maruz Değer (VaR) ve Beklenen Kayıp (ES) tutarları hesaplanmıştır. İstanbul Menkul Kıymetler Borsası’nda kısa ve uzun pozisyon alan yatırımcılar için VaR ve ES hesaplamalarının normal, Student-t ve GED dağılımlarına kıyasla Skewed (Çarpık) Student-t dağılımlı APGARCH modeli ile daha doğru modellendiği anlaşılmıştır.</Özetçe>
<Anahtar>APGARCH, Çarpık Student-t Dağılımı, Riske Maruz Değer, Beklenen Kayıp, Geriye Dönük Test</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İMKB İle Uluslar Arası Hisse Senedi Piyasaları Arasındaki Entegrasyon İlişkisinin Yapısal Kırılma Testleri İle Analizi</Başlık>
<Özetçe>Uluslararası piyasalarda etkin portföyler oluşturabilmek için sermaye piyasaları arasındaki entegrasyon seviyesinin tespit edilmesi gerekmektedir. Bu amaçla bu çalışmada, Ocak 1995 ile Aralık 2007 dönemi için Türkiye hisse senedi piyasası ile gelişmiş ve gelişmekte olan ülkelerin hisse senedi piyasaları aylık endeks değerleri arasındaki uzun dönemli ilişkiler Johansen, Gregory-Hansen eşbütünleşme testleri ve Zivot-Andrews yapısal kırılma testi ile araştırılmıştır. Elde edilen sonuçlara göre, Türkiye hisse senedi piyasasının 16 gelişmiş ve 21 gelişmekte olan ülkenin hisse senedi piyasası ile eşbütünleşik olduğu sonucuna varılmıştır.</Özetçe>
<Anahtar>Finansal Entegrasyon, Eşbütünleşme, İMKB</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türk Reel Sektörü İçin Parametrik Olmayan Bir Performans Analizi : “Gem-Flex” Yaklaşımı</Başlık>
<Özetçe>
Son yıllarda ülkelerin makro ekonomik performansları performansı tek göstergede birleştirebilen sentetik performans göstergeleri ile değerlendirilmektedir. Matematiksel programlama tabanlı sentetik performans ölçütleri; Melyn ve Moesen(1991)’in LIMEP, Lovell ve Pastor(1995)’in GEM ve Cherchye(2001)’in geliştirdiği GEM-flex’dir. Bu çalışmanın amacı, Türkiye Cumhuriyet Merkez Bankası bünyesindeki 13 alt sektörün mali rasyolarının 1996-2006 döneminde GEM-flex yöntemi kullanılarak değerlendirilmesi ve GEM-flex yönteminin Türk reel sektörüne uygulanabilirliğinin incelenmesidir. Analizlerde, Eğitim, Sağlık ve Sosyal Hizmetler ile Elektrik, Gaz ve Su Kaynakları Sektörlerinin diğer sektörlere göre yüksek GEM-flex skoruna sahip olduğu belirlenmiştir. Tüm sektörler ortalamada ~%62,2 düzeyinde performans ölçütüne ve ~%16,7 seviyelerinde politika ağırlıklarına sahiptir. 1999 ve 2001 yıllarındaki finansal krizler nedeniyle çoğu sektörün performansının düştüğü gözlemlenmiştir. Performanslar 2004 yılına kadar önemli seviyede yükselmiş, sonrasında bir miktar gerilemiştir. Sonuçta, GEM-flex yönteminin Türk reel sektörü için karşılaştırmalı performans analizlerinin yapılmasında yatırımcılar ve yöneticiler için önemli araç olduğu değerlendirilmektedir.</Özetçe>
<Anahtar>Sentetik Performans Ölçütü, GEM-flex, Veri Zarflama Analizi, Matematiksel Programlama</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>İngiltere’de Refah Reformlarının Ekonomi Politiği</Başlık>
<Özetçe>Bu çalışmada, İngiltere’de 1996-1997’den bu yana İşçi Partisi hükümetleri döneminde uygulanan refah reformlarının ayırtedici özellikleri ortaya konulmaktadır. Refah rejiminin koruyuculuğu, kapsadığı nüfus, kapsadığı sosyal riskler ve sistemden yararlanma koşulları çerçevesinde tartışılmaktadır. İşçi partisi, refah reformlarını işsizliği ve yoksulluğu azaltmak için tasarlamıştır. Bu dönemde, İngiliz refah rejimi, piyasa temelli araçlar ve özel sektörün katılımını içerecek biçimde dönüştürülmüştür. Bu reformlar Keynezyen dönemde kazanılmış sosyal hakları daraltığı için eleştirilmektedir. Bununla birlikte, 1980’lerden bu yana İngiliz ekonomisinin özel kesim ve finans ağırlıklı bir dinamiğe dayanması dikkate alındığında, reformların bu niteliği kaçınılmaz görünmektedir.</Özetçe>
<Anahtar>Refah Rejimi, Refah Reformları, Refah Ödemeleri, Sosyal Güvenlik Programları</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Küçük Ve Orta Ölçekli İşletmelerde Kalite Maliyetleri Üzerine Bir Araştırma: Antalya Örneği</Başlık>
<Özetçe>Bu çalışmanın amacı, Antalya Organize Sanayi Bölgesinde faaliyet gösteren küçük ve orta ölçekli işletmelerde (KOBİ) kalite maliyetlerine ilişkin uygulamaların analizini yapmaktır. Araştırmanın ana kütlesini 2008 Ekim ayı itibariyle Antalya Organize Sanayi Bölgesinde Faaliyet gösteren 105 küçük ve orta ölçekli işletme oluşturmaktadır.  Çalışma, araştırmanın amacına uygun olarak hazırlanan bir anket aracılığı ile yürütülmüştür. Araştırma sonuçlarına göre, Antalya KOBİ’lerinin çoğunluğunun düzenli ya da düzensiz olarak kalite maliyetlerini ölçtüğü saptanmıştır. İşletmeler için kalite maliyetini ölçmenin en önemli amaçları ise “işletmenin tamamında kalitenin iyileştirilmesi” ve “maliyet azaltıcı hedefleri belirlemek ve ilerlemeyi ölçme” olarak tespit edilmiştir. Ayrıca kalite maliyeti uygulamalarının çoğunlukla muhasebe/finans, kalite ve üretim/kontrol departmanlarınca yapıldığı belirlenmiştir.</Özetçe>
<Anahtar>Kalite, Kalite Maliyetleri, KOBİ</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de Valilik Web Sitelerinin İşlevselliği</Başlık>
<Özetçe>Bu çalışma, ülkemizdeki 81 İl’in valilik web sitelerinin işlevselliğini değerlendirerek, valiliklerdeki e-devlet uygulamalarının geldiği düzeyi ortaya koymayı amaçlamıştır. Araştırmada, içerik analizi yöntemi kullanılmıştır. Bu kapsamda, siteye google arama motoru üzerinden ulaşım; sitenin güncellenme sıklığı; sitenin çekiciliği; site kullanıcısını yönlendirebilme; İl’de yaşayanlara yönelik hizmetler; şeffaflık; turistlere yönelik hizmetler ve İl’in promosyonu;  plan ve projeler; yönetici bilgileri; valilik-yerel girişimcilik-sivil toplum bağı;  valilikten vatandaşa doğru kurulan pasif ilişki; vatandaştan valiliğe doğru kurulan pasif ilişki; valilikten vatandaşa doğru kurulan gerçek zamanlı ilişki; vatandaştan valiliğe doğru kurulan gerçek zamanlı ilişki olmak üzere on dört ana ölçüt belirlenerek göstergeler oluşturulmuş ve bunlar yeterlilik göstergesi olarak adlandırılmıştır. Böylece, valilik web sitelerinin yeterlilik göstergelerini ne oranda karşıladığı tespit edilmiştir. Ortaya çıkan bulgular, valilik web sitelerinin, işlevsellik açısından henüz istenilen düzeyde olmadığını göstermektedir.</Özetçe>
<Anahtar>Kamu yönetimi, E-devlet, Valilik, Web sitesi, İşlevsellik, Türkiye</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Perakende Sektörde Yoğunlaşmanın Etkileri: Rekabet Ve İşgücü Piyasası Açısından Bir Değerlendirme</Başlık>
<Özetçe>Son yirmi yıllık dönemde özellikle gelişmekte olan ülkelerde perakende sektörün geçirmiş olduğu köklü değişimin sonucunda sektörde çokuluslu firmalar baskın duruma gelmiş ve yoğunlaşma oranları artmıştır. İlk en büyük beş firmanın satış payları bakkaliye, gıda ve hatta gıda alt grubunda (ör: sebze-meyve) artmaktadır. Araştırmalar birçok ülkede büyük zincir marketlerin tedarikçilere karşı tekel gücü kullandıklarını ortaya çıkarmıştır. Artan yoğunlaşmanın işçi ücretlerini düşürdüğü, iş olanaklarını azalttığı ve yoksulluğu arttırdığı ampirik araştırmalarla ortaya konulmuştur. Türkiye’de 2008 yılında organize perakendenin HTÜ ciro payı %57,5 ve ilk en büyük beş market zincirinin (Migros, Bim, Metro-Real, CarefourSA ve Tesko-Kipa) gıda perakende satışlarındaki payı %61’i aşmıştır. Zincir marketlerin tedarikçilere karşı monopson gücünü kullandığı tespit edilmiştir.</Özetçe>
<Anahtar>Perakende sektörde yoğunlaşma, Gıda perakendeciliği, Perakendeci tekel gücü</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Algılanan Örgütsel Prestij İle Örgütsel Bağlılık Ve Örgütsel Özdeşleşme Arasındaki İlişkilerin İncelenmesine Yönelik Bir Araştırma</Başlık>
<Özetçe>Bu çalışmada, örgütsel bağlılık ve örgütsel özdeşleşmenin algılanan örgütsel prestij ile ilişkili olabileceği varsayımından hareket edilmiştir. Bu kapsamda iki ana önerme geliştirilerek görgül bir araştırma yürütülmüştür. Bu önermelerden ilki örgütsel özdeşleşme ile algılanan örgütsel prestij arasındaki neden-sonuç ilişkilerini incelemektedir. İkinci önerme ise örgütsel bağlılık ile algılanan örgütsel prestij arasında bir etkileşim olup olmadığını sorgulamaktadır. Bu kapsamda Bursa Sanayi ve Ticaret odası tarafından açıklanan En Büyük 250 Firma sıralamasında yer alan 15 imalat işletmesinden veri toplanmıştır. 310 beyaz yakalı personelden elde edilen veriler, algılanan örgütsel prestij ile örgütsel özdeşleşme arasında istatistiki olarak anlamlı ve doğrudan bir sebep-sonuç ilişkisi olduğunu ortaya koymamaktadır. Ancak iş tatmini ve örgütsel bağlılığın kısmi ve aracı rol üstlenmesi durumunda algılanan örgütsel prestij ve örgütsel özdeşleşme arasında bir etkileşim olduğu sonucuna ulaşılmıştır. İkinci önerme bağlamında yürütülen analiz sonuçları ise algılanan örgütsel prestij ile örgütsel bağlılık arasında karşılıklı bir neden-sonuç ilişkisi olduğunu göstermektedir.  Araştırmanın kısıtları ve gelecek çalışmalar için öneriler sonuç bölümünde tartışılmıştır.</Özetçe>
<Anahtar>Algılanan Örgütsel Prestij, Örgütsel Özdeşleşme, Örgütsel Bağlılık</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Türkiye’de Cari Açığın Sürdürülebilirliği: Parçalı Eşbütünleşme Analizi</Başlık>
<Özetçe>İç ve dış makroekonomik dengenin eşanlı sağlanması makroekonomik politikaların temel amacı olarak görülmektedir. İç denge, reel milli gelirin potansiyel seviyesine veya ona yakın olduğu bir duruma yaklaşması ve enflasyon oranının düşük ve istikrarlı olması şeklinde tanımlanırken, dış denge ise genellikle cari dengenin sürdürülebilirliği ile ifade edilmektedir. Bu çalışmada ise cari dengenin sürdürülebilirliğine dayanan dış makroekonomik denge üzerinde durulmaktadır. Çalışmanın temel amacı, Türkiye için 1989:Q1-2006:Q2 döneminde cari işlemler açığının sürdürülebilir olup olmadığının geleneksel ve parçalı eşbütünleşme yöntemleriyle analiz edilmesidir. Çalışmanın katkısı, cari açıkların sürdürülebilirliğinin belirlenmesinde parçalı eşbütünleşme yöntemlerinin kullanılması olup temel sonucu Türkiye’de cari açıkların sürdürülebilir olduğu yönündedir.</Özetçe>
<Anahtar>Cari Açık, Sürdürülebilirlik, Geleneksel ve Parçalı Eşbütünleşme Yöntemleri, Uzun Hafıza</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>


<makale>
<Etiket>Ekonometri</Etiket>
<Başlık>Kalkınma Ve Bireysel Gelir Dağılımı: Kuznets Hipotezi Türkiye İçin Geçerli Mi?</Başlık>
<Özetçe>Kuznets’in ters-U hipotezi iktisadi büyümenin ilk safhalarında gelir dağılımın bozulacağını ancak sonraki dönemlerde iyileşeceğini ileri sürmektedir. Bu makale Kuznets hipotezinin 1963-1998 dönemi için Türkiye’de geçerli olup olamayacağını araştırmaktadır. Araştırmacılar daha önceki çalışmalarda genellikle yatay kesit verileri kullandılar ancak bu verilerle gelir dağılımının zaman içerisinde nasıl bir seyir izlediğini yakalamak mümkün görünmemektedir. Bu çalışmada UTIP tarafından üretilen veriler ve ARDL zaman serisi modeli kullanılarak gelir dağılımının önce bozulacağı daha sonra iyileşeceğine ilişkin hipotez test edilmiştir. Bulgular Türkiye için Kuznets hipotezinin tam tersine gelir dağılımında önce düzelme sonra iyileşme olduğunu göstermektedir. Bu nedenle, gelir eşitsizliğinin mekanik bir süreç olmaktan öte ülkede uygulanan makroekonomik politikalar ve o ülkenin genel ekonomik yapısınca belirlendiği sonucuna ulaşılabilir.</Özetçe>
<Anahtar>Kuznets Hipotezi, Gelir Dağılımı, ARDL</Anahtar>
<Kaynak>Akdeniz Üniversitesi İİBF Dergisi</Kaynak>
<TürkçeKarakter>Sorunsuz</TürkçeKarakter>
</makale>
</data>